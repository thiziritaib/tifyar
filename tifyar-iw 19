Tirmit-iw akked waṭṭan n teskiẓufrinit.
Yiwen n wass deg wussan n tegrest mi lliɣ ḍelqeɣ ɣef wussu.
Ḥulfaɣ i uḍar-iw yettembiwil.
Selleɣ i kra n leṣwat ixelḍen tteffɣen-d seg wallaɣ-iw.
Uqbel Aseggas ɣer deffir iyi-d-yebda kullec.
Taɣawsa akk tamezwarut i ibeddlen deg tudert-iw d iḍes.
Acḥal d abrid i kecmeɣ s ussu.
Akka i tteɛraḍeɣ ad sḥebseɣ akk tiktiwin i yettemcubbaken deg wallaɣ-iw.
Am triwa n yinijjel.
Ad zedreɣ deg temda n yiḍes.
D ilemẓi i yesɛan deg yixef-is anagara ɛecrin n tfeswin.
Ur zemmreɣ ara.
Ttarraɣ kan taduli ɣef uqerruy-iw, reggmeɣ.
Ssiwḍeɣ ad ṭṭseɣ.
Ttduqquseɣ-d deg uɣeddur n yiḍes.
Ttḥulfuɣ am wakken ttuɣ ur xdimeɣ ara kra.
Ttuɣ ur nniɣ ara kra i wabɛaḍ.
Ilaq mliḥ ad as-tt-iniɣ!
Mi ara d-kkreɣ ur ttḥussuɣ ara s laẓ am zik.
Ttḥulfuɣ kan i waṭṭan yettmurud ɣef yiẓerman-iw.
Leɛmer i t-cukkeɣ d yir aṭṭan.
Ɣilleɣ-t am wid-nni yettɛeddayen yakan fell-i di tannumi.
Tiṣebḥiyin mi ara d-kkreɣ, ttruḥuɣ ɣer lluzin n ccrab anda i xeddmeɣ.
Tteɛraḍeɣ ad ttuɣ ayen i yeḍran yid-i deg yiḍ.
Deg wass ttḥulfuɣ gerrzeɣ xas akka allen-iw ttbanent jjxent kra.
Tteɛraḍeɣ ad d-mmektiɣ.
Tteɛraḍeɣ ad d-jemmɛeɣ akk tizemmar-iw akken ad ssiwḍeɣ ad d-mmeslayeɣ.
Wid d-iheddren yid-i.
Mi ara yi-d-yini umɛellem-iw xdem aya neɣ aya.
Tafyirt-nni ur ssawaḍeɣ ara ad tt-fehmeɣ alma zziɣ-tt acḥal n yiberdan deg wallaɣ-iw.
Yettban-iyi-d ṣṣut-is am wakkan d sin neɣ tlata n yemdanen.
Ttmeslayen ɣef yiwen n ubrid.
Am win yetteɛraḍen ad ileqqem ttejra deg tlemmast n wagu.
Ttḥussuɣ akk i wayen yi-d-yezzin am wakken tɣumm-it tagut.
Ttmuquleɣ deg teqreɛtin-nni n ccrab.
Ttbanent-iyi-d am wakken qrib ad d-ɣlint ɣef udekkan iɣef rsent.
Ssikkdeɣ mliḥ deg-sent.
Ziɣ ur nquqlent ara seg umkan-nsent.
Ttḥussuɣ am wakken selleɣ i leṣwat n tilifunat i yeččenčunen.
Rsen deg yal tiɣmert deg texxamt-nni
Txxamt deg nxezzen ccrab.
Ulac ula d yiwen dinna.
Ulac d acu iyi-yuɣen?
D iḍes kan iyi-ixuṣṣen.
Ctaqeɣ ad gneɣ deg yiḍ.
Yekker yiwen n umdakel-iw.
Yefka-yi-d isem n yiwet n ddwa n yiḍes iyi-iɛawnen.
Uɣaleɣ gganeɣ kra.
Ad d-kkreɣ ad ḥusseɣ i uqerruy-iw ẓẓay.
Uɣaleɣ ɣunzaɣ rrwaḥ ɣer ttbernat.
Ur tturareɣ ara ddabex deg taggara n ddurt.
Beɣɣuɣ kan ad ṭṭseɣ maca zzhir deg uqerru-w ur yi-iǧǧa ara.
Wwteɣ sin n wayyuren nekk deg liḥala-nni n lqella n yiḍes.
Ur sawḍeɣ ara ad as-iniɣ yella kra n diri iyi-d-iḍerrun.
Qqareɣ-as kan d tiktiwin i ixelḍen deg wallaɣ-iw.
Aḥulfu-nni iyi-ittqelliqen yettnerni deg yiḍ.
Ur sawḍeɣ ara ad feṛzeɣ ansa d-itteffeɣ ṣṣut-nni.
D allaɣ-iw i t-id-ittexlaqen.
Teṭṭef-iyi liḥala am lxelɛa.
Bdiɣ la ttergigiɣ ɣef wusu amzun akken gerseɣ seg usemmiḍ.
Taglimt-iw tella treǧǧef seg lḥamu.
Aḍar-iw yettembiwil.
Leṣwat tteffɣen-d seg wallaɣ-iw amzun akken d rreḥba n ssuq.
Yeččuren d imdanen.
Heddren akk ɣef tikkelt.
Tama n tsumta-w.
Tafatin d-itteffɣen si tilifizyu.
Ttefsaxeɣ kra kra.
Iḍ-nni, ur ṭṭiseɣ ara maca ḥulfaɣ am wakken d akraf i kerfeɣ.
Tban-iyi-d tewwurt n texxamt-iw am wakken deg taggara n ddunit i d-tezga.
Ṣṣut-nni i d-yettasen yettezdar kra kra.
Abɛaḍ neɣ kra yuɣal deg umkan n tfekka-w d wallaɣ-iw.
Am wakken nekk mačči d iman-iw.
Tuɣal tekkes-iyi tuggdi n rrwaḥ ɣer lkabina.
Nekk i iɛezmen ad becceɣ ɣer lkas ilem.
Ad ten-sneɣleɣ ɣer tmurt.
Mačči d nekk i iḍeggren akk taduli ɣef lqaɛa.
Ur ttwaliɣ ula d aceṭṭiḍ ɣef lqaɛa.
Mačči d nekk i ijerḥen agrez-is.
Ad d-ffɣeɣ seg layas i izedlen fell-i.
Taṣebḥit, isčenčen rrabay.
D lawan n rrwaḥ s axeddim.
Imir ḥulfaɣ kan uḥwaǧeɣ yemma.
Ccwi kan tella deg texxamt ufella.
Ur zmireɣ ara ad ffɣeɣ seg texxamt-iw.
Ad iyi-yerr umnar ɣer berra.
Ad ifelleq uceqrur-iw
Ad d-neɣlen yijeɛbuben-iw.
Cwi kan terra-yi-d.
Fakk urar a Danyal.
Mi yi-d-tenna akka, ɣliɣ-d deg nnheq n yimeṭṭi am uqcic amecṭuḥ.
Sliɣ-as mi tḍegger tilifu-s ɣef tɣerɣert tuzzel-d ad tẓer acu yi-yuɣen.
Mi d-teldi tawwurt n texxamt-iw, tella tlehhet.
Ur cfiɣ ara mliḥ.
Teddem tilikumund.
Tɣum usu-w i iẓelbebbin s yibeccan akked yilbixen n yidammen.
Cṛecṛen seg ugrez-iw.
Qqimeɣ s lqecc n daxel.
Ɣilleɣ dayen ur yi-d-yeqqim ara ad kkeɣ si ddunit.
Tessawel yemma i lambilanṣ.
Ur cfiɣ ara mliḥ mi d-uwḍen yimejjayen.
Cfiɣ kan am wakken ṣewren-iyi s lqecc-nni n daxel.
Ɛeggḍeɣ ɣef yiwen deg-se.
Wteɣ wayeḍ s lbunya.
Nniɣ-as ur yesɛi ara azref ad iyi-iṣewwer s liḥala-nni.
Kecmeɣ lambilanṣ i yerran metwal anaḥlay.
Yemma mi teṭṭef aḍar-iw ddaw wusu.
Deg sbiṭar ttmektiɣ-d kan acḥal d tisegnatin iyi-ičexxben.
D acuddu i ttcuddun yifassen-iw.
Ziɣen ayen akk i d-sɛeddaɣ d aṭan isem-is taskiẓufrinit.
Deg waṭṭan-a, amdan ad as-igzem lxiḍ yeqqnen ar tilawt.
Ad yettidir deg umaḍal i d-yexleq usugen-is.
D lehlak i yemxallafen gar umdan ɣer wayeḍ.
Yezmer ad isruḥ leɛqel-is ɣef tikkelt.
Qqimeɣ deg sbiṭar azal n smana d uzgen.
Fkan-iyi-d ddwawi.
Ur cfiɣ ara mliḥ  ɣef wayen akk iyi-d-yeḍran.
Bessif akken ad siwḍeɣ ad mmeslayeɣ d wabɛaḍ.
Itteḍrag akk iman-is.
Rriḥa iyi-d-yettawḍen tcuba ɣer lmut.
Ass i deg bdiɣ ttuɣaleɣ-d ɣer tilawt.
Uɣent ddwawi deg tfekka-w.
Tusa-d yemma d gma akken ad iyi-iẓren.
Ttasen-d yal ass.
Heddren kan akked ṭebba d tefirmliyin.
Nekk ur zmireɣ ara ad mmeslayeɣ.
Tellef-iyi-d yemma i tgecrirt-w s yiwen n ufus.
Tameddit-nni ččiɣ akk tiremt-iw n lmakla.
Mi bdiɣ ḥelluɣ, suffɣen-iyi-d seg sbiṭar n yimexlal.
Ǧǧan-iyi ad uɣaleɣ s axxam.
Yal ddurt ttasen-d yimejjayen-nni akken ad iyi-iẓren.
Sani tuweḍ liḥala-w.
Zgan tteɛraḍen ad iyi-qennɛen.
Ad ffɣeɣ akked yemma akken ad nelḥu ciṭ deg berra.
Ttweṣṣin-iyi ad uɣaleɣ ad mmeslayeɣ akked yimdukal-iw.
Ɣilleɣ d awezɣi ad fehmen liḥala-w.
Ad iyi-ḥesben dayen selbeɣ akk.
Yenna-yi-d umdakel-iw Sam belli yetqelleq mliḥ fell-i.
Ceyyɛen-iyi-d iznen steqsayen-d fell-i.
Nḥar ad d-tuɣaleḍ gar-aneɣ akken ad nurar am zik ddabex.
Uggadeɣ ad iyi-d-yuɣal lehlak-nni.
Yessefhem-iyi-d akk ayen yeḍran yid-i.
Ur ilaq ara ad qellqeɣ.
Ad iyi-d-yuɣal.
Mi tjerḥeḍ agrez-ik mačči d tisselbi i tselbeḍ.
Allaɣ-ik yella deg uqerru-k.
D aṭṭan kan i tuḍneḍ, tura aql-ik teḥliḍ.
Iwakken ad yejji yiwen, ilaq di tazwara ad yeqbel lehlak-is.
Ad ixdem ayen ilaqen akken ad d-yeffeɣ seg-s.
Yal tameddit tettḥettim-iyi yemma ad lḥuɣ ugar n ssaɛa.
Ad iyi-tawi ɣer tlemmast n ubrid.
Ad iyi-tessendeh ad d-aɣeɣ ayefki neɣ udi.
Aṭas n tiktiwin i d-iberrqen ɣer wallaɣ-iw.
Ayɣer ur zmireɣ ara ad iliɣ am yimdanen akk? 
Ḥebbseɣ, ttarraɣ-d nnefs acḥal n tikkal.
Uac acu iyi-yuɣen, uḍneɣ kan kra, ma d tura aql-i staḥlaɣ.
Deg teɣzi n setta n wayyuren, uɣaleɣ ttruḥuɣ ɣer uxxam n yimdukal-iw.
Kerheɣ mi ara serḥen mliḥ i ṣṣut n tilifizyu.
Nniɣ-asen ayen akk ur ḥemmleɣ ara.
Ulac win yestehzan fell-i.
Cwi kan fehmen-iyi.
Mi ɛeddan ɛecra n wayyuren, uɣaleɣ ɣer uxeddim.
Xeddmeɣ kan azgen n wass.
Iɛedda tura azal n useggas.
Cukkeɣ ddwa-yagi i sesseɣ ad teqqim yid-i aṭas.
Ur cliɛeɣ ara.
Awi-d kan ad jjiɣ.
Aṭṭan n tisselbi icuba ɣer lfinga.
Ttxayaleɣ-d tixxamin iqeflen.
Win ara as-ifiqen i waṭṭan-a ɣef zik yezmer ad yeḥlu s lemɣawla.
Ma tḥulfaḍ tuḍneḍ aṭan am wa, mmeslay d ṭṭbib.
Xersum mmeslay d wabɛaḍ ɣef waya.
Ur ẓriɣ ara wid akk yuḍnen aṭṭan-a amek i t-ttqabalen.
Ɣriɣ deg anternet aṭas n teḥkayin ɣef waṭṭan-a.
Ẓriɣ kan ma tessusmeḍ ɣef lehlak-a acku tuggadeḍ ad hedren fell-ak madden.
D lbaṭel i txedmeḍ deg yiman-ik.
Ilaq ad ḥebsen yimdanen astehzi ɣef waṭṭanen n tnefsit d waṭṭanen n leɛqel.
Ad ten-ḥesben am wakken d lɛar.
Yal yiwen ilaq ad ibdu deg yiman-is akken ad tekkes tikti-ya.
Kul ḥedd yelha d cceɣl-is.
Anida i llan yiɛzizen n rruḥ?
Ay aqlalas ssbeɛ bu tissas.
S yixef-ik ay gulleɣ.
Ḥṣiɣ lɣerba-w tḍul.
Kulci bniɣ fell-as.
Drus wanect-a.
Ur cukkeɣ ara ad t-id-qeblen ad iɣer taglizit deg tesdawit.
Ssarameɣ ad ilin yimukan n lxedma aseggas-a.
Yal tikelt tessendaf-d leǧruḥ-iw s wawal.
Teqbeḥ mačči d kra.
Ur as-tettawqaɛ ara deg yiḥulfan n wiyaḍ.
Kerheɣ mi yi-txeddem akka.
Tuklaleḍ akk ayen i ak-yeḍran.
Acu-t ssirk-agi?
Wehmen akk deg-s.
Mačči akken i texdem yal ass, ass-nni teskeṛ kan.
Ulac acu ur yi-nezgil ara.
