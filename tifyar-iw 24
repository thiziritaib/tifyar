Azul  ay isdawanen n ugezdu n tutlayt d yidles amaziɣ.
Ẓriɣ aṭas i ifernen taɣult-a n tmaziɣt imi ten-terza temsalt n leqdic d usnerni n tutlayt-nneɣ tayemmat.
Ɣef waya ad awen-d-greɣ tiɣri ɣer twizi deg yiwen n usenfar.
Yezmer menwala ad d-iɛiwen seg uxxam-is.
D acu-t Common Voice ?
Common Voice d asenfaṛ n Mozilla i uselmed n tmacinin ad mmeslayent tutlayin n yimdanen.
Win yessaramen sya ɣer sdat ad yesseddu titiknulujiyin timaynutin s teqbaylit ad d-yefk afus deg usenfar-a.
Timacicnin i iteddun s uɛqal n taɣect ad lemdent taqbaylit.
Amek ara nettiki deg Common voice ?
D ayen isehlen maḍi !
Walit neɣ walimt tiwlafin-a ad tefhmem s sshala ayen ilaqen.
Wid i yebɣan tutlayt-nneɣ ad teǧǧuǧeɣ ad icemmeɣ i taɣect-is.
Aklan n tayri.
Tazeqqa n uraǧu teččur d ilemẓiyen i d-yusan ad ssutren amahil.
Deg yiwet n tkebbanit.
Takebbanit-agi tger-d tiɣri deg yiwen n uɣmis imi teḥlaǧ ixeddamen.
Ladɣa wid yesɛan aswir ɛlayen di leqraya.
Jeǧǧiga tella deg ugraw-agi n yilemẓiyen.
Ttraǧun nnuba-nsen ad ɛeddin ɣer lbiru n umenhal akken ad sersen ikaramen-nsen.
Ad rren i kra n yisteqsiyen.
Jeǧǧiga sekra n wayen yeḍran di tzeqqa-agi ɣef wallen-is.
Tisaɛtin-agi tesɛedda dagi ad as-tiniḍ di lḥebs i tella.
Tetqelleq, ṭṭaq s rruḥ tamuɣli-ines treṣṣa ɣer tewwurt n lbiru n umenhal.
Si lbiru-agi yal ilemẓi i d-yeffɣen ad t-tafeḍ yebra i wallen-is ɣer lqaɛa.
Leḥzen akked usḥissef.
Tesseḍfar-asen tamuɣli armi i ten-tefka tewwurt n berra.
Yak ilemẓiyen keccmen, ttɛeddin wa deffir wa ɣer umenhal ikaramen deg yifassen-nsen.
Tuffɣa-nsen yiwet, am umezwaru.
Rrif-ines yeqqim-d yiwen n yilemẓi, yettban deg udem-is d aqcic urẓin.
D aqcic ukyis, d axemri di teglimt, yenṭeq-d ɣur-s s uzmumeg.
Ɛni ula d kemm tuggadeḍ?
Aṭas mačči ciṭuḥ.
-Fiḥel ma tuggaḍed, diri win iqeḍɛen layas.
-Xaṭi ur uyseɣ ara, anwa i k-yennan uyseɣ !
Jeǧǧiga mačči si tid yettḥawalen awal akked medden.
Acu kan imi twala deg-s aqcic yetturebban dɣa tefka-as ṭṭuɛ.
Ilemẓiyen yellan di texxamt n uraǧu ttensaren yiwen yiwen.
Armi d-ggran kan di sin yid-sen deg tzeqqa.
Ur cukkeɣ ara, ladɣa di tkebbanit n dduwla.
Imi ur tcukkeḍ ara acuɣer i d-tusiḍ ihi ?
Usiɣ-d akken ur ttlummuɣ ara iman-iw azekka, ad as-qqareɣ stehzaɣ.
Terfed allen-is tessaked-it am tin-iwehmen deg-s ɣef tidet i dyenna.
Ula d nettat teḥṣa s tidet, amek teddunt temsal n uxeddim.
Ladɣa di tkebbaniyin n baylek.
Teḥṣa talɣut-nni i teɣra deg tɣamsa d lmidad kan ɣef lkaɣeḍ.
Teḥṣa amḍiq-nni n lxedma iṣaḥ-d kra n yiwen s tejɛal.
Kra n win yesɛan win i as-yettilin d imḍebber di tkebbanit-agi.
Akka i tḍerru di tmura yecban tamurt-nneɣ.
Qbel ad d-gren tiɣri deg tɣamsa bab n umḍiq-agi n umahil yettusemma-d yakan.
Tusa-d ula d nettat akken azekka ur tettlummu ara iman-is.
Teṣber deg tzeqqa n uraǧu.
Teṭṭef ṣṣber tamara.
Acḥal d abrid ad as-tini ad kkreɣ ad ruḥeɣ.
Ul-nni i s-yeqqaren qqim yeɣleb win i as-yeqqaren kker ad truḥeḍ.
Teɣli-d tsusmi ad as-tiniḍ d axxam n tenḍelṭ.
Tɛawed terfed allen-is twala ilemẓi mazal yečča-tt-id s tmuɣli.
Tebra i wallen-is, tessetḥa tuɣal d tazeggaɣt am tṭumaṭict.
Ur tengir ara ddunit xas ulamma ur aɣ-qbilen-ara.
Ur as-d-terri ara awal.
Ẓẓayet fell-as tririt ɣef usteqsi-agi.
Acku d nettat i yeẓran acḥal i teḥwaǧ amḍiq-agi n lxedma.
Ala nettat i yeẓran anḥaf i tenḥaf deg imi tcudd akk inzizen n usirem-ines ɣer umḍiq-agi n lxedma.
Nekk isem-iw Arezqi, imeddukal-iw qqaren-iyi Qaqi.
Imi d-yezwar yefka-as-d isem-is teḥṣa lmeqṣud-is yebɣa ula d nettat ad as-d-tefk isem-is.
Fiḥel ma yenneḍ i udrar aɛmam.
Ɛni ur tebɣiḍ ara mi d-hedreɣ yid-m ?
Ala xaṭi ulac uɣilif, nekk isem-iw Jeǧǧiga timeddukal-iw qqarent-iyi Ǧiǧǧi.
Tewhem amek armi i as-tefka isem-is s sshala.
Yerna acḥal d ilemẓi i iɛerḍen akken ad issinen isem-is, ur asen-t-temli ara.
D acu i d sser n waya ?
Amek armi i s-d-hruri s yisem-is ?
Ziɣemma aḥlil ur tezmir ara ad tqamer.
Teḍra-as am userdas-nni irefden tacwawt tamellalt deg unnar n ṭṭrad.
Arezqi neɣ Qaqi d ilemẓi, d alemmas di lqedd.
Deg usmud-ines ahat ad yesɛu ɛecrin n yiseggasen.
Deg wudem-is tzemreḍ ad teɣreḍ akken d aqcic imsetḥi, d amdan aḥerfi.
D argaz n tmeddit, d argaz d wawal.
Ur tfaq d yiman-is, ur tuḥtam armi d-tufa iman-is tessikid-it ula d nettat.
Tečča-t s wallen.
Ula d netta ur yerri ara ẓẓerb i wallen-is.
Temlal tmuɣli-nsen.
Msefhamen fiḥel awal s yilsawen.
Anef i wulawen ad utlayen gar-asen.
Tutlayt-nsen d tasusmi.
Tutlayt n tsusmi ur tesɛi agemmay ur tesɛi isekkilen.
Mi ara d-tenṭeq tsusmi yettɣar wawal deg yimi.
Wi tt-ifehmen ḥala ulawen techem tayri.
Tikwal tasusmi tessawaḍ izen, ur yezmir wawal wala imru ad t-yessiweḍ.
Jeǧǧiga ur tzad ara di thuski.
Tahuski-ines ur tfaz ur txuṣṣ, d talemmast kan.
Amek armi i d-tejbed lwelha n Urezqi ?
Ahat yella kra yellan deg-s izad nettat ur t-teẓri ara.
Jeǧǧiga ula d nettat tzemreḍ ad teɣreḍ deg wudem-is d tqcict tuḍrift.
Tesɛa sser, ḥninet.
Ahat d ayagi i d-ijebden lwelha n Urezqi, neɣ ahat d ayen nniḍen.
Tawwurt n lbiru n umenhal teldi.
Yeffeɣ-d yiwen n yilemẓi, ula d netta am widak iɛeddan yeẓẓa aqerru-ines di lqaɛa.
Waqila tura d nnuba-w.
Yekcem yerra-d tawwurt deffir-s.
Teqqim-d weḥd-s ḥala nettat akked yikersiyen.
Tura izad fell-as utqelleq, aṭas n yisteqsiyen i d-yeɣlin deg uqerru-ines.
Yal asteqsi yeḥlaǧ tiririt, yeḥlaǧ rrẓana, yeḥlaǧ akud i as-ilaqen.
Deffir n Urezqi d nnuba-s, allen-is wehhant ɣer tewwurt n lbiru n umenhal.
Tigecrar-is ceṭṭḥent si tirgigit.
Ul-is yesṭebṭub-d si sdaxel n yidmaren-is.
Deffir Urezqi d nnuba-ines nettat.
Tawwurt teldi-d yeffeɣ-d Urezqi.
Akken yekcem i d-yeffeɣ ur yelli wayen ibeddlen deg-s.
Bla ccek d nnuba-s.
Imi ḥala nettat i d-yeggran di tzeqqa.
Temlal tmuɣli-ines akked tin n Urezqi.
Tḥulfa tezlez yis-s ddunit.
Qeblen-k ?
Ihuzz aqerru-ines zelmeḍ yeffus.
Xaṭi.
Ur ttayes ara mazal asirem, ma yella mačči ass-a ahat azekka.
Jeǧǧiga tufa-d iman-is tettembeddal azmumeg nettat akked Urezqi.
War ma tewwi-d s lexbar.
Amzun seg wacḥal aya segmi myussanen.
Ur as-teqqareḍ ara d tamusni n kra n tsaɛtin kan.
Ula d nettat teḥṣa d acu i la tt-yettraǧun.
Teḥṣa d abrid i yewwin imezwura ara tt-yawin.
Deg ul-ines teddez tebrez.
Teḥṣa agemmuḍ si tazwara, xas ulamma inzizen n usirem-ines cudden ɣer umḍiq-agi n umahil.
Mi d-teffeɣ tewhem tufa-d Arezqi yettraǧu deg-s, yemmuger-itt s uzmumeg
Amek ihi ?
Fiḥel ma nniɣ-ak.
Twalaḍ amek ttmesxiren fell-aɣ !
Yecqa-aɣ maɛlic, mačči d ayagi ara aɣ-yesfeclen.
Ḥala uguren, wa deffir wayeḍ.
Win yesɛan lebɣi, yis-s ara yernu uguren merra.
Ffɣen-d akken ɣer tewwurt tameqrant n berra
Ass-a d aseɛdi xas ulamma ur iyi-qbilen ara.
Acuɣer ?
Acku yefka-yi tagnit ad mlileɣ yid-m, ad kem-issineɣ.
Ɛni wwet-it kan tebzeg tiṭ-is !
Ixuṣṣ waya.
I wacu ur tufiḍ lɛib yellan ma nemyussan ad nuɣal d imidiwen.
Ad nemyussan, ad nuɣla d immidiwen ur yelli kra n leɛqed gar-aneɣ a mmi-s n tmurt.
Nekk ur d-qsideɣ ara kra n yihwah, a yelli-s n tmurt.
Lemmer ur walaɣ ara deg-m taqcict n lɛali yilli wellah ma rǧiɣ-kem.
Ihi sefhem-iman-ik, arnu sefhem-iyi-d nekk, d acu d lmeqsudik?
Nekk-yid-m di sin nettnadi amahil, acuɣer ur nettnadi ara akken di sin-yid-neɣ ?
ad nettmlili ad neddukul armi nufa ayen i nettnadi.
Acuɣer mačči yal yiwen ad inadi weḥdes!
Sin xir n yiwen tadukli teɣleb aferdis.
Lamaɛna i lemmer ad naf kan yiwen n umḍiq n umahil ?
Anwa ara d-iṣaḥ ?
Ad zwirent tlawin d nutenti ara d-iṣaḥ.
Tura anef-iyi ad xemmeɣ.
Xemmem arnu xemmem.
ihi yerbeḥ.
Imi yesla i wawal yerbeḥ, iḥulfa s wul-is yeččur d lferḥ.
Agrud mi ara s-tefkeḍ taɛeqqayt n ḥlawat.
Mazal asirem ur ifut, skud ur nemmut a Jeǧǧiga.
Tesɛiḍ lḥeq argu.
Medden ttargun mi ara gnen kečč tettarguḍ mi tukiḍ.
Timlilit n wass-agi mačči am tid iɛeddan tessewhem-iyi.
D acu-k yeswehmen deg-s ?
Acḥal-aya nettmlili ad nnadi amahil akken, lamaɛna wa ur yessin kra ɣef wayeḍ
Awal-agi yessefreḥ-itt nezzeh.
Nettat tettnadi ad tissin kra yellan fell-as.
D acu tebɣiḍ ad tissineḍ fell-i?
Bɣiɣ ad ẓreɣ kra yellan.
Aha aqli selleɣ.
Imi tebɣiḍ ad tezreḍ ad ak-mleɣ kulci ay Arezqi.
Yewɛer ɣef Ǧiǧǧi ad as-d-tales tamachut n tudert-is.
Nettat s timmad-is ur tesɛi ara isallen ɣef tmeddurt-is.
Ur teẓri amek i tt-tebda ur teẓri sani tetteddu.
Ayen i tessen ɣef yiman-is d akken tekker-d d tagujilt.
Ur tecfi i baba-s ur d-tecfi i yemma-s.
Yemma-s temmut asmi d-tlul.
Mazal-itt d nnafsa teǧǧa-tt-id di tattalt.
Baba-s iɛawed zwaǧ yerna-d tameṭṭut.
Tewɛer tesɛedday-itt deg tiṭ n tisegnit.
Teqqar-as i ddaɛwessu rres-d neɣ ad n-naliɣ.
Baba-s yerna kra n yiseggasen yeɣli-d deg waṭṭan.
Yekcem sbiṭar, ur iɛeṭṭel ara ikemmel ula d netta iluḥeq tameṭṭut-is tamezwarut.
Jeǧǧiga tegra-d ɣer tmeṭṭut n Baba-s.
Tefka leḥsab s usenna.
Aṭas n lbaṭel i yettɛaddin fell-as.
Yesla Ɛemi-s yekker yiwi-tt-id s axxam-is.
Akken ad-tt-id yesserwel si lbaṭel n tmeṭṭut n gma-s.
Rewleɣ-d seg bu yidɣaɣen ḥeṣleɣ deg bu yiṣlaḍen.
Yessekcemm-tt ɣer uɣerbaz amezwaru am nettat am arraw-ines.
Nebɣa ad nessekles ur aɣ-ǧǧin ara wakraren n lɛid.
Yiweḍ-d lɛid iruḥ kullec.
Syen ɣer uɣerbaz alemmas, syen ɣer tesnawit, mi d-tiwi akayad n lbak tufa-d iman-is deg tseddawit.
Di tesdawit tenefsusi fell-as teɛekkemt acku tesɛa taxxamt deg uɣrem asdawan.
Tḥulfa amzun akken tesmɣi-d afriwen d tilellit i tella
Kkiɣ-awen deg wawal asmi terbeḥ akayad n lbak.
Tameṭṭun n Ɛem-is ur tebɣi ara tettasem seg-s acku nettat yessi-s ur fazen-t ara di leqraya.
Tura dayen berka-kem leqraya.
Tassawḍeḍ ɣer lbak ur tessineḍ ad taruḍ tabrat.
Tesneḍ ad-tt-id tesseɣreḍ.
Rǧu lmektub-im Ad d-yesteqsi ad terreḍ axxam.
Ur as-qqaren ara medden leflani yefka yelli-s n gma-s tettnadi timdinin.
Awalen-agi teḥṣa d akken d lehdur n tsumta.
D tameṭṭut-is i as-yesqurcen di tmeẓẓuɣt.
Fukken yirgazen-nni i wumi ibedd wawal.
Tilawin i yettḍebbiren ula di lecɣal i tent-yexḍan.
Yessaweḍ armi-tt yessextar.
Ad textir ad teqqim deg uxxam neɣ ma yella textar tasdawit ad teffeɣ.
Ur tt-iḥesseb ara d yelli-s n gma-s.
Jeǧǧiga tefren, textar akken ad tkemmel tɣuri-ines akken tebɣu tesqam-as-d.
Tfuk taɣuri-ines tḥellad akerdas.
Tusna n teznuzut.
Xas akken tfuk taɣuri-ines tanemhalt n uɣrem asdawan teǧǧa-tt ad tezdeɣ.
Si leɛḍil xarṣum ar d-taf ttawil i leɛmer-is.
Teḥkayas tabaḍnit-ines.
Baba-s ur-as d-yeǧǧi ara axxam.
Ur-as d-yeǧǧi ara atmaten ara s-yegren irebbi.
D ayagi i tt-yeǧgǧan ad tesseḥres ɣef umḍiq-agi n umahil.
Ad as-yeffeɣ leɛtab ɣer tafat.
D anadi-agi n umahil i as-yefkan  tagnit ad temlil d Urezqi.
Arezqi yefka-as tameẓẓut armi tfuk allus i tmachut n tudert-is.
Ziɣ aṭas i iɛeddan fell-am.
Nekk d lḥif nemeswalef, wulfaɣ-t iwulef-iyi
Tamachutt-agi inem tettak inzi ɣer tmacahutt-iw.
Acu kan nekk luḥqeɣ-d ciṭṭuḥ imarawen-inu.
Baba yella d axeddam di Fransa.
Yewwi-d imuras-ines di tegrest yiwi-d yid-s afurnu n useḥmu.
Ɣer-nneɣ tagres qessiḥet tesɛa tuccar.
D tamurt n udfel.
Deg yiḍ-nni yessaɣ-it yemdel ṭṭaq d tewwurt.
Ṣṣbeḥ armi rẓen fell-asen tawwurt.
Ufan kan lǧetat-nsen ma tarwiḥt tuɣal i bab-is.
Nekk iḍ-nni sɛiɣ zher nsiɣ ɣer setti.
Seg uzekka-inu ufiɣ-d iman-iw d agujil.
Qqimeɣ-d ɣer setti armi tkemmel ula d nettat tiweḍ s anda ara naweḍ.
Syen yuɣal yewwi-yi ɛemmi irebba-yi-d.
Kreɣ-d gar warraw-is ula d nekk.
Aṭas i iɛeddan fell-i ɣelbeɣ adrar n ṣṣber.
Ɣer wawalen-agi iɣaḍ-itt.
Lemmer tufi ad t-id tezmeḍ ɣer yidmaren-is.
Ad teslef i tqarruyt-is ad-as tini ur taggad aqlih da ur taggad ara.
Ahat mazal ur d-yewwiḍ ara lawan.
Tetqeneɛ kan s uzmumeg tezmumeg deg wudem-is.
Ufiɣ-d iman-iw am ubelqeṭṭiḍ-nni d-yeɣlin si lɛec.
Ur yezmir ad yaffeg ur yezmir ad yewwet aqamum-is.
Ur yessin d anwi i d-iɛadawen-is, ur yessin d anwi id leḥbab-is.
Ɛemmi yeɛya deg-i, yal ass d cwal deg uxxam.
Sebba d tameṭṭut-is i tt-id yewwin deffir-i.
S yen yuɣal yewwi-yi xali.
Akka i truḥ tciwrert-inu seg uxxam ɣer uxxam.
Mi ǧǧiɣ axxam n Ɛemmi, lliɣ qqareɣ nekk d mmi-s.
D tizyiwin nekk-yid-s.
Nekk rebḥeɣ akayad n lbak ma d netta xaṭi.
Ɛemmi-agi yugi-yi ad jerdeɣ iman-iw di tedawit.
Tura dayen tiwḍeḍ d argaz.
D lawan ad txemleḍ ɣef iɣallen-ik ad txedmeḍ.
 Ad d-tḥelliḍ aɣrum-ik.
Leqraya n imawlan-is, n wid yestufan.
Ruḥ ad tewteḍ agelzim ur mazal ara ad serfeɣ fell-ak.
Gezmeɣ-tt di rray d akken ala tasdawit ara kecmeɣ akken tebɣu tesqam-iyi-d.
Sɛeddaɣ ussan d wuḍan deg yizenqan gganeɣ di berra.
Iḥun Rebbi yemmekta-yi-d xali yejmeɛ-iyi-d s axxam-is.
Suref-iyi ur bɣiɣ ara ad am-arnuɣ iɣeblan-iw.
Jeǧǧiga ur tfaq ara d yiman-is armi d tufa afus-is yers ɣef ufus n Urezqi.
Ikemmel Urezqi deg wawal-is.
Amesruf-iw tḥerireɣ-t-id s tidi-w.
Tikelt i tekcem ɣer lbar di tudert-is, tufa ɛemmi-s din.
Ar melmi ara nidir akka s tufra ?
Tura ula d asirem-nni yennejla.
Nekk ur kerruɣ ara akked tẓerbuṭ-nni.
Wissen anida ara teffeɣ daɣen aseggas-a.
Deg wass qqareɣ deg yiḍ xeddmeɣ deg yiwen n usensu.
Xas tura mi akka fukkaɣ taɣuri-inu mazal-iyi xeddmeɣ ɣur-s.
Yefka-yi taxxamt zedɣeɣ deg-s.
Lemmer ad teẓreḍ acḥal-iyi ḥemmel.
Asmi d-iwiɣ akerdas-inu yewqem-iyi tameɣra.
Yuɣal yettzuxxu-yes-i, ad-as tiniḍ d mmi-s.
Ihi mazal di ddunit-agi leɛbad yelhan ?
Lemmer ad fakken leɛbad yelhan yili ad tenger ddunit.
Lamaɛna tura yettuḥettem fell-i ad fɣeɣ si texxam-nni.
Di kra n wussan.
Acuɣer ɛni ibeddel di rray-is,
Xaṭi, tura kren-d warraw-is d lɛeqliya tayeḍ.
Mačči am Baba-tsen.
Taxxamt-nni bɣan ad rnun ad Tt-ssekrayen.
Ihi ad-tt-id tawiḍ di berra ay amcum?
S anda ara terreḍ?
D ayagi i iyi-ǧǧan ad nadiɣ amahil si tura.
Teẓmeḍ afus n Urezqi s ufus-ines amzun akken tugad ad yessenser afus-is.
Ziɣen ddunit-agi win iwumi teḥkiḍ ad ak-d yeḥku kter.
Ahat tura ad yeɛyu lhem segmi akka d-nemlal a Ǧiǧǧi.
Tejbed-d afus-is s lḥedran.
Ayagi akk i ak-yeḍran yerna yezga wudem-ik yennecraḥ.
Yennecraḥ ugar seg wasmi d-nemlal.
D acu i d lmeqsud-ik seg wawalen-agi?
Yekker s yibeddi yeẓmeḍ-itt ɣer yedmaren-is.
Bɣiɣ-kem d zwaǧ-iw a Ǧiǧǧi.
Ɛni swehmeɣ-kem ?
Ur yelli wayen yessewhamen.
Lamɛna acu yellan, aha ini-d.
Teggugem tettnadi ɣef tririt.
Mačči d lawan ad nehder ɣef waya?
Xaṭi mačči d anect-nni.
D acu-t ihi ?
Acuɣer d nekk, d acu-k iɛejben deg-i ?
Mazal ur tezriḍ ara, ilaq-am ad iyi-d-tfehmeḍ ad-iyi tɛawneḍ a Ǧiǧǧi.
Zwaǧ yesɛa ccuruṭ.
Tebɣiḍ ad d-tiniḍ d anwa ara iqablen lmesruf n tmeɣṛa.
Mačči d lmesruf n tmeɣra kan.
Anwa ara irefden wayeḍ ?
Yal yiwen deg-neɣ yesɛa amur-is n yiɣeblan.
Yessaked-itt s yiwet n tmuɣli amzun akken ur yumin ara ayen slan yimeẓẓuɣen-is.
Sel-iyi-d mliḥ a Ǧiǧǧi.
Xemmeɣ i temsalt-agi n zawaǧ-nneɣ.
Ufiɣ-d d akken kulci yeshel.
Kulci ad igerrez.
Sefhem-iyi-d ziɣ ṭrac.
Tura nekk yid-m nettidir di lḥif yal yiwen deg-neɣ yettxelliṣ weḥd-s.
Acuɣer ur neddukul ara ?
Ad nemɛawan afus deg ufus.
Ad nidir akken ad nidir ussan-nneɣ di tayri d talwit.
Yak tayri ur teḥlaǧ ara ɣer ttawilat.
Tura zedɣeɣ deg yiwet n texxamt.
Nekni nettḥebbir Rebbi yeṭṭebbir.
Sya ara azekka ad ifareǧǧ Rebbi.
Ayagi d lmuḥal d awezɣi ay Arezqi .
Ulac awezɣi ḥala ma tugiḍ-iyi.
Ɣlin-as-d yimeṭṭawen.
Mačči d kečč ay ugiɣ.
Ur mennaɣ ara zwaǧ ala yid-k.
Kečč yelha wuk-ik, ḥnin, d argaz n tmeddit.
Kečč ay Arezqi yal taqcit i k-yeẓran ad k-tmeni d zwaǧ-is.
ihi d acu-kem yeṭṭfen ?
Ḥṣiɣ ad yagi.
D anwa akka ara yagin ?
Ɛemmi-m lemmer d lebɣi ad yefreḥ.
Tɣelṭeḍ ay Arezqi.
Mi ara naweḍ ɣer temsalt n zwaǧ, mazal sɛiɣ Ɛemmi deg umkan n Baba.
Am wakken yezmer ad d-yini ih, i yezmer ad d-yini xati.
Acuɣer ara d-yini xaṭi?
D stut-nni n tmeṭṭut-is i t-yettɛemmiren am rrabay
Lamɛna tamsalt-agi d kem i teɛna, d kem i yesɛan azref ad tqebleḍ,neɣ ad taggiḍ.
Shetref ay Arezqi shetref.
Amzun akken mačči di di tmurt-agi i tettidireḍ.
Si melmi i yettɛeddi wawal n tmeṭṭut ?
Si melmi i tettextiri teqcict win tebɣa ?
Yella wayen yugaren aya.
Qqaren wat zik ad yeṭṭef Rebbi i yugaren aya.
Tameṭṭut-is ur tqebbel ara ad-iyi tefk ad jewjeɣ qbel ma zewjent yessi-s.
Wagi d lbaṭel d lbaṭel aseṭṭaf.
Amek i ak-yehwa semmi-as.
Amek tezriḍ ad tagi?
Ttwaxeḍbeɣ yakan tenna-yasen alarma zewjent yesetma-s.
Ihi si leṣlaḥ imi tugi.
Tidett yiwet ay Arezqi, xas ulamma yal yiwen deg-neɣ yesɛa tidet-is.
D acu i ten-yerzan di jwaj-im ?
Tesfeḍ imeṭṭawen d-yeɣlin ɣef tḥenkatin-ines.
D tagi id tidet-nsen ay Arezqi.
Ma yella mačči seg-m ara d-tekk tyita ur qebbleɣ ara yiwen ad d-yezg deg ubrid-inu ɣur-m.
Ad nerwel ɣer wanda ur sellen ara yis-neɣ.
Ur d-tt-ɛawad ara i wawal-agi.
Tebɣiḍ ad geɣ abrid i leɛrur ad arwun taḍṣa.
Bɣiɣ ad sleɣ seg yiles-im d akken ula d kemm tebɣiḍ-iyi d jwaj-im.
Yak ḥkiɣ-ak-d kulci.
Ur ffireɣ acemma fell-ak.
Nekk kkateɣ azrem ɣer uqarru.
Qebleɣ lamaɛna tarewla mačči d tifrat.
Nekk walaɣ d tagi i d tifrat anef-asen ad wten iqerra-nsen ɣer lḥiḍ.
Wigi ur ten-tessineḍ ara.
Ur kkaten ara iqarra-nsen ɣer lḥiḍ.
Ad xebbren imsulta.
Neɣ tebɣid tudert-nneɣ ad-tt nesɛeddi akk di tufra ?
Ur ttnadin ara fell-aɣ.
Deg wussan imezwura ad nadin mi ṣemḍet tyita dayen.
Mi nejwej s lekwaɣeḍ, nesɛa arraw-neɣ ad d-neffeɣ ɛinani.
Ur-aɣ yettalas yiwen.
Ǧiǧǧi tebɣa a d-tini xaṭi.
Tebda tettaɣ deg uqarru-ines am yiɣes-nni xeddmen i lesfenǧ.
Ussan-agi i tesɛedda d Urezqi yal ass tlemmed-d ɣur-s tikti tamaynut.
Tettwali deg-s d amnay n tirga-ines.
Limer tettaf ur tettwexxir ara seg yidisan-is.
Ur tettabɛad ara fell-as.
Yeḥkem fell-as lweɛd. 
Aḥlil fell-as yewwi-tt uḥemmal n tayri.
Lamɛna mazal tamsalt-nni n trewla tugi ad tekcem deg uqarru-ines.
Ẓriɣ tamsalt n trewla mačči d ayen isehlen.
Yettuḥettem fell-aɣ ma tebɣiḍ ad tidir tayri-nneɣ.
D acu ara yessidren tayri-nneɣ ?
Nekk ur ttsetḥiɣ ara s tayri.
Ǧiǧǧi mi tesla i wawal-agi tḥulfa s yiman-is am win ara –tt iḍeqren ad tɛum di temda n rrezg.
Awal-agi ijelleb-d seg wul n Qaqi srid ɣer wul n Ǧiǧǧi.
Yufa asgen yeḥman iwakken ad yimɣur ad yeffukti dinna.
Ǧiǧǧi niqal tegzem-itt di rray akken ad terwel yid-s.
Awi-d kan ad tili ɣer yidisan-is ad-as tuɣal am tili.
Azekka ur nettemlil ara.
Ad-am fkeɣ yiwen n wass akken ad tciwreḍ iman-im.
Ur ufin ara waɛraben aman i tarda n dewara.
Ma ulac aman i tarda n buzelluf xedmet-as tayammum.
I win ur ntett ara aksum acu ara yečč ass-a ?
Ula d internet kksen-aɣ-tt ass n lɛid.
Ur zmireɣ ara ad nseɣ dinna.
Maryem tekkes lḥiǧab, tuɣal d takafriwt.
Ɣelqen tamezgida mebla sebba.
Ḥeqqren-aɣ di tmurt-a.
Ilaq ad tesɛu xerṣum ɛecrin n yisebtar.
Tifyar-a d tiwezlanin aṭas.
Ad txemmeḍ s lɣerḍ-im.
Azekka sbeḥ ad nemlil dagi ad iyi-d-terreḍ s lexbar.
Tqebleḍ ad nili akken.
Ma yella ur-d tuṣiḍ ara iban d akken lmaɛna-ines ifuk lmektub gar-aneɣ.
Am yidurar ur mazal ad nemlil.
Ttiɛad-nneɣ n seld azekka d ttiɛad n tayri neɣ d tiɛad n beṭṭu-nneɣ.
Kra yekka yiḍ nettat ur d-iris cfer ɣef gma-s.
Uggint ad medlent wallen.
Tettxemmim deg wayen i as-d-yenna Rezqi.
Tettezzem deg yiman-is.
Acimi ur-as tenni ara i Urezqi teqbel din din mi-tt yessextar ?
Limmer i tt-tegzem dir rray di tazwara tili fiḥel ttiɛad.
Dqayeq ttnejbadent, swayeɛ uɣalent d iseggasen.
Tḥulfa d akken yeḥbes wakud tuyes melmi ara d-yass wass n ttiɛad.
Deg uqarru-ines dayen tefra textar ttiɛad n tayri.
Akud iteddu ddac ddac.
 Dqiqa ineqsen ur d-tettuɣal ara.
Sin n wussan, d sin n wuḍan, amzun di lḥebs i tella.
Ass n ttiɛad ad d-yeɣli d ass n l ficṭa ulac deg-s leqraya.
D ass aɣalnaw n unelmad.
Tekcem-d tmenhalt n weɣrem asdawan.
Azekka megdulet tufɣa seg uɣrem asdaw.
Si ṣbeḥ armi d azgen n wass.
Ad d-tas yiwet n tseqqamut si tneɣlaft n leqraya taɛlayant.
Add nesfugel tameɣra n unelmad dagi.
Ihi aql-akent teẓramt.
Tin yeẓran ad tini i tin ur neẓri.
Fiḥel ad akent-id-alseɣ.
Tin ara d-yaf lḥal di berra tameddit ad tḍebber aqerru-ines.
Ṣbeḥ ad d-tili nddiha n yismawen-nkent.
Tanemmirt imi iyi-d-teslamt, iḍ ameggaz.
Ǧiǧi seg imi tesla i wayen d-tenna tnemḥalt-nni teɣli-yas tɣenjawt seg ufus.
Yembaddal wudem-is yuɣal am win iwumi ḍlan unbbuxen.
Tembaddal fell-as ddunit teṭṭef-tt tirgigit.
Ifassen-is reddhen am win ixedmen taɛacurt.
D lxir kan a Ǧiǧǧi?
D acu kem-yuɣen ?
Teṭṭef-as afus tessuli-tt ɣer texxamt-is.
Aha ini-yi-d d acu kem-yuɣen?
D acu t-yuɣen?
Ḥṣiɣ acḥal aya tettnadiḍ amahil ɛni tufiḍ?
Ttiɛad n uzekka ma zegleɣ-t kulci iruḥ.
Ddunit-iw truḥ.
Aha tura azekka ṣbeḥ Rebbi yettfarriǧen yella.
Teṭṭerḍeq d imeṭṭawen, ur tezmir ad d-tessefru awal.
D awzɣi ad afeɣ am Urezqi.
Tenna-t-id wer ma tessetḥa.
Tekcem-d tmeddakelt-nsent Wiza.
Tufa-d Ǧiǧǧi deg waddad yecban winna.
Aql-aɣ seg wacḥal aya deg imi nemyussan.
Acḥal aya nekkenti d timdukal.
Ta ur tettak afus ɣef tayeḍ.
Ta ur tesɛi tabaḍnit ɣef tayeḍ.
 Ini-yi-d d acu kem-yuɣen?
Ayen ẓẓayen fell-am fsus fell-i.
Ayen ara kem-yesnuɣnin ula d nekk yesnuɣna-yi.
Tules-as-d akk tmachut-ines seg imi tebda.
Ad as-tessexreb targit-ines.
Tḥekku-as-d tettenheqqi d imeṭṭawen.
Tikwal ur tessaweḍ ara ad tessefru ula d awal.
Lemmer d kemm ad tedrwceḍ.
Arezqi ḥnin, yetturebba.
S tmuɣli-ines tamezwarut yezmer ad am-yeḥweṣ ul-im.
Ad t-yeddem ad t-tḥemmleḍ bla lebɣi-m.
Tessaked Wiza tameddakelt-is am tin ad as-yinin aḥlil.
Meskint tettuɣaḍ.
Ihi ɣur-m ad tzegleḍ ttiɛad-agi !
Tegdel fell-aɣ tufɣa azekka ṣbeḥ.
Ihi ma yella ur tezmireḍ ara ad tefɣeḍ azekka ṣbeḥ ffeɣ tameddit-agi.
Aha sderwec ihi amek ara fɣeɣ tameddit-agi ?
Tesɛiḍ ssaɛa n wakud sdat-m.
Lamaɛna azekka ṣbeḥ ad d-tendeh s yismawen-nteɣ temcumt-nni.
Tin ulac ad-as tfaq.
Tameddakelt-nneɣ Wezna teḥsiḍ d akken teqqar tujya.
Txeddem di ṣbiṭar d tamunant tasṭajert.
Tesɛa azref ad teffeɣ.
Tesɛa leɛqed nettat d sbiṭar.
Ad tɣil d kem.
Ṣbeḥ daɣen mi d-tendeh ad terr deg ubdil-inem.
Ad tefɣeḍ, ad d-tuɣaleḍ, yiwen ur am-yettfaq.
Tanemhalt ad tɣil d akken Wezna tella d taxeddamt.
Kemm ad tuɣaleḍ d Wezna, Wezna ad tuɣal d kem.
I Wezan ad teqbel?
Ala aqbal ara teqbel.
Yebda yuttuɣal-itt-id rruḥ.
Awal-agi n tmeddakelt-ines yuɣal-as d abeḥri di turet.
Imi ara fɣeɣ tura anda ara sɛeddiɣ iḍ-agi.
Temmeɣ tmeddakelt-ines ɣer uqrab-ines teddem-d azal n xemsa neɣ setta twerqtin.
Ax idrimen-agi ruḥ ṭṭef taxxamt deg usensu, ṣṣbeḥ ruh ɣer ttiɛad-inem di lawan.
Tikelt-agi d imeṭṭawen n lferḥ i d-yeɣlin deg wallen n Ǧiǧǧi.
Amek ara ttuɣ lxir-im ?
Ansi ara m-d-rreɣ lxir-im ?
Temmeɣ tḥebbec-itt-d ɣer-s tessudun deg-s.
Ihi xas ur sṛuḥu ara lweqt.
Kker ad truḥeḍ qbel ad tuɣal tewwurt.
Ala rwaḥ ara ruḥeɣ, ur ttazgaleɣ ara ttiɛad n uzekka.
Ur tɛeṭṭel ara tufa-d iman-is berra n uɣrem asdawan.
Teṭṭef taxxamt deg yiwen n usensu i ibeɛden ciṭuḥ ɣef wadeg n ttiɛad.
Tufa ameṭreḥ n Jeǧǧiga teṭṭes deg-s wezna.
Dɣa tjerred-itt d akken tella.
Kulci akken ilaq i iteddu.
Jeǧǧiga teffeɣ, tanemhalt ur d-tiwi s lexbar.
Iḍ-agi daɣen ma ṭsen waman d yisɣaren nettat ur teṭṭis.
Tḥar, melmi ara yali wass.
D timlilit n tudert, d timlilit n tayri.
Mazal ur tiwiḍ ara d setta n ṣṣbeḥ mi d-teffeɣ seg usensu.
Ttif ad awḍeɣ zik wala ad t-in-afeɣ yettraǧǧu deg-i.
Jeǧǧiga terkeb lkar yettawin ɣer umkan n ttiɛad.
Teṭṭef amkan-is tḥulfa s lkar-nni d amured i yettmurud.
Yecɛel rradyu, di tazwara d tizlatin, tura d lawan n yisallen.
Iḍ yezrin tendeḥ tmes deg uɣrem asdawan n teḥdayin.
Srabes n usexsi n tmes gren-d iman-nsen sellken-d ayen d-yeqqimen.
Sbedden-d yiwet n tseqqamut ara inadin sebba n tmes-agi.
Timeddukal i tt-iɛawnen akken ad truḥ ɣer ttiɛad-ines d Urezqi zedɣent deg unnig-nni.
Ḥbes ad arseɣ.
Lkar yeḥbes, ters-d tebda tekkat di leḥna-is.
Tebda tḥebbes-d di tkeryas akken ad tuɣal ɣer uɣrem asdawan.
Ad tẓer amek terḍra d temdukal-ines.
Yetqelleq ladɣa mi d-yewweḍ lawan n ttiɛad.
Ǧiǧǧi ur d-tban ara.
Yessikkid di teḥdayin i d-yettɛeddin amar ahat ad yeɛqel udem-is gar-asent ulac, baḥ.
Ul-is yecba deg ufus uɣeggaz akken i iteddez daxel n yidmaren-is.
Yeqqim yettemḥasab deg yiman-is.
Acuɣer ad as-fkeɣ ass akken ad yi-d-terr s lexbar ?
Acuɣer ur d-tusi ara?
Ur tban tizi tt-yeččan.
Yeḥzen, ɣlin-as-d yimeṭṭawen.
Ur yuḥtam, amzun d igenni neɣ d adrar i d-yeɣlin fell-as.
Ihedder yeshetrif ur tezmireḍ ara ad tfehmeḍ d acu d-yeqqar.
Yeɛya deg uraǧu, yuyes tistint-ines.
Deg ubrid-ines yeḥbes ɣer umzenzu n yiɣmisen
Yessiked di yizwal d-yefɣen taṣebḥit-a.
Aɣrem asdawan n teḥdayin yuɣal d iɣed.
Ssebba n tmes yekkren deg-s iḍ yezrin.
Yeṭṭef srid aṭaksi ɣer uɣrem asdawan.
Ad ten-nessufeɣ seg ugraw neɣ fiḥel?
Ur t-sɛiɣ ara maɛna yeqreḥ-iyi.
Gumman ad fakken awal ɣef buzelluf.
Mi tfukkem aseknef siwlet-iyi-d.
Tazeqqa n yisaragen n tɣiwant n bgayet.
Ttnadiɣ argaz n uxxam yerna ilaq ad yili d abanag.
Ayyuz i wid akk irebḥen d wid yettikin.
Bernemt-aɣ-d san yiwen a tullas.
Awi-aɣ-d tizlit-nni n Idir.
Ur rfiɣ ara a weddi, kkes aɣbel.
Tbaneḍ-iyi-d terfiḍ.
Imi ur terfiḍ ara ayɣer i tettberriḥeḍ?
Kkes akk wid d-yezzuzren ayen ur nemɛin ara txxil-k.
Leqbayel deg lɛid akked lbak kan i ttuɣalen d inselmen.
Yeddebdeb uɛrur-iw seg yiɣimi.
D ayen yessefraḥen.
Iḥemmel-itt maɛna yessetḥa ad as-yini.
Ur faqeɣ ara iḥemmel-iyi.
Kkren akk i useknef.
Iceggeɛ-iyi-d izen.
Xir n wulac.
Kerheɣ ad d-magreɣ widak-nni yettlusun Lacoste.
D acu-t waraz-nni i d-tiwiḍ di Bgayet?
Nasa tuker-d akk tusna-s seg leqran!
Melmi ara d-taseḍ s axxam-nneɣ?
Qrib d tameɣra-w.
Yeɛǧeb-iyi yilemẓi-nni i d-yeddan yid-m.
Dda Ḥmed Aberkan yerfa fell-aɣ.
Anida-tt lqahwa-nni i d-uɣeɣ iḍelli?
Wennten-d akk tasufeɣt-nni.
Akken i ak-yeɛǧeb ay umɛin.
Nekni daki nesɛa idles.
Ur bɣiɣ ara ad d-mmektiɣ ayen akk iɛeddan fell-i.
A takennurt-iw n sser, a tabaɛbuɛt-iw, a tababaḥt-iw i kem-ḥemmleɣ.
Cedhaɣ Rebbi-m, rniɣ Cciṭan-im.
Yeskew-iyi uzɣal n wass-a.
Acu-t umermur-aki i d-yernan daɣen?
Ddkir n leqbayel d lbirra.
Ay ahruḥu, ma akka i xeddmen medden!
Yettmesxir yis-neɣ waki.
Anfet-aɣ ad neṭṭes, taḥemmalt!
Teskiččew Tizi Uzzu s Zeddimuḥ.
Ssizedget agraw neɣ ad nqewwed sya.
