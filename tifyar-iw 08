Tebda tettḥemmil argaz-is, teɣli di tayri-s, tḥemmel-it.
Tettafraḥ mi ara d-yekcem s axxam.
Tetturar-itt-id d tameṭṭut.
Zahra tettzad di cbaḥa yal ass.
Ɣas yesdukel-iten wanect-a n lebɣi d umsefham deg wussu, ur ttmeslayen ara.
Urǧin d-udiren ayen iḍerrun gar-asen.
Ulamek ara d-tader Ṛebbi di liḥala am tinna.
Tettkerric icenfiren-is akken ad tesseblaɛ isuɣan-is.
Teffeɣ Sudaba zik seg uxxam, uqbel ad d-taki yemma-s.
 S yisurrifen yettɣawalen i teffeɣ i temdint-is tamecṭuḥt.
Testewtiw ddaɛwat-is s wallen yettɛennin ɣer yigenni iruḥen s tezweɣ.
A Rebbi ini-yi-d acu ilaqen ad t-xedmeɣ.
Acu n tkarrust i deg ilaq ad aliɣ ?
Telsa aččadur d abarkan, teffer udem-is akken ad d-tban meqqret.
Ur tesɛi tikti ɣer wanida ara terr.
Ciṭ kan n uɣrum idehnen s wudi i terra deg uqrab-is.
Tettkel ɣef Rebbi.
Ad as-d-yesseḥbes takarrust s unehhar i yettagaden Rebbi.
Ad taweḍ deg talwit ɣer Tahran.
Ad tt-iɛiwen Rebbi daɣen ad taf axeddim ɣer warraw n laḥlal.
Ad tettkemmil leqraya-s tameddit.
Mi teffeɣ seg temdint, terǧa s yibeddi ɣer ṭṭerf n ubrid.
Deg uzgen n dqiqa, iḥbes-d ɣur-s ukamyun.
Tuggad tugi ad taẓ.
Akamyun ? awwah ! yettwaggad.
Ilemẓi ur niwiḍ ara ɛecrin n yiseggasen i tt-id-yettwalin di lemri n sdat.
Ad ruḥeɣ ɣer Tahran.
Teṭṭef  ijifer nnig n tinezrt-is, tessebgan-d kan yiwet n tiṭ.
Yewhem unehhar-nni mi yesla i taɣect-is n tegrudt.
Netta iɣil d taqaḥbit i d-yesserkeb.
Kullec ad kem-yerr d taqaḥbit deg tmurt-a.
Tameṭṭut yellan d yelli-s n laḥlal ɣur-sen, d tin ur ẓerren ara.
Aččadur aberkan ur nemgarad ɣef yiččaduren niḍen s wacemma.
Acu ara txedmeḍ di Tahran ?
Tessusem ciṭ imi ur d-thegga ara tamacahut s wacu ara teskiddeb.
Ad ruḥeɣ ad lhuɣ d baba, ha-t-an yuḍen.
I urgaz-im ? iɛemmed-am akka ad tettalliḍ di tkerwas ?
Ha-t-an di lḥebs.
Ɣer Tahran ara  truḥeḍ ?
Ad kem-ssawḍeɣ ɣer Machad ad tkemmleḍ syen deg lkaṛ.
Ma tesɛiḍ s wacu ara txelṣeḍ itiki.
Sudaba tekcem-itt tugdi.
Aniwer akka ?
Sɛiɣ kan cɣel, ur taggad ara.
Yeḥbes deg laxla, ulac akk din tudert.
Acu la txeddmeḍ akka ? acu tebɣiḍ ?
Yekkes-as aččadur-is s lemɣawla.
Yeldi-d allen-is sdat n wudem-nni n lmalaykat.
Ziɣ d tagrudt tamecṭuḥt, yerna ur tessin ara ad teskiddeb.
Uqbel ad teldi tawwur i trewla, iḥer-itt ɣer tbankiṭ.
 Anwa ur nbeqqu ara ticenfirin am tid tesɛa Sudaba.
Tkerrec-it seg yicenfiren, yefka-as abeqqa.
S yimeṭṭi i as-tger Rebbi.
Ɣur-m ad tessimseḍ tabankiṭ.
Yeldi leqjar, yeddem-as-d acifun yerka
Temekta-d Sudaba awalen n temdakelt-is Zahra.
Tessili aserwal-is, teffer deg uččadur-is.
Sudaba tɛemmed-as, ur terri ara ɣef yiman-is.
Terriḍ iman-im temmuteḍ yak ?
Ma tebɣiḍ ad temteḍ ini-yi-d kan, zemreɣ ad kem-meḍleɣ da.
Ihi ini-yi-d tura tidet !
Ad ruḥeɣ ɣer Tahran, baba yexdem laksida, yerreẓ  uḍar-is.
D tidet tzewǧeḍ ? ur iyi-d-sxurruḍ ara, ini-d tidet.
Rewleɣ-d seg uxxam n jeddi akken ad ruḥeɣ ɣer baba.
Nniɣ-d kan zewǧeɣ akken ad d-baneɣ meqqreɣ.
I baba-m-aki anida yezdeɣ ?
Amek i teẓriḍ anect-a ?
Ur tesɛiḍ ara yemma-m ?
Gummaɣ ad amneɣ ixurḍan-aki, maɛna ur iyi-tuqiɛ ara.
Tesɛiḍ s wacu ara txelseḍ atiki ?
Ilaq ad s-nɛawed i tikelt nniḍen.
Tebɣiḍ ad truḥeḍ ɣer Tahran neɣ ala ?
Yeffeɣ ad ikeyyef.
Amek ? ad nruḥ ?
Acu ? ḥuq tɣesbeḍ ?
Bɣiɣ ad awḍeɣ ɣer baba uqbel ad d-yeɣli yiḍ.
Kullec yesɛa tazwara.
Ax, ad kem-qadden wiki, yerna ad am-d-grin ad txelṣeḍ imekli.
Tečča aɣrum-nni s wudi.
Ttakiɣ-d tikwal deg yiḍ.
Mi ara ad nili d imecṭaḥ kullec yettban-aɣ-d meqqer.
Yiwet n texxamt akk i nekseb imiren.
Ur tettfaqeḍ ara ma qqnent neɣ ldint wallen-ik seg tillas qessiḥen.
Ad mḥiḥdeɣ ɣer tama n yemma ad d-fakkeɣ allen-iw s yimeṭṭi.
Mi iyi-d-yeqqes usemmiḍ  ad tteqlileḥ deg ussu arma yuli wass.
Akken ad d-teldi allen-is ad tt-ssudneɣ ad s-iniɣ acḥal i tt-ḥemmleɣ.
Imiren ur gziɣ ara i wacu i xeddmeɣ akken.
Ziɣ imiren yemma tuḍen, tenneɛtab terwiḥt-is. 
Tleḥḥu di lɣerḍ-is deg tlemmast n ubrid ilem.
Allens-is sbeɛdent tamuɣli.
Tban yunnag wallaɣ-is.
Teskerkir deg yiḍarren-is amzun ẓẓayit fell-as.
Acebbub-is tunef-as ad as-yesdari yiwet n tiṭ.
Aḥulfu ur as-teldi ara tiwwura n wul-is.
Aḥulfu-s d uḥdiq yessen melmi ara d-yesṭebṭeb.
Yettraǧu-tt ɣer tewwurt ma tgumma ad as-teldi am uqjun yettɛassan ɣef bab-is.
Seg imi meẓẓiyet tettɣas war ma tfaq.
Mačči drus i terwa aɛekkaz ɣer yiselmaden-is deg uɣerbaz amenzu.
Tessebɣas iman-is i ukayad n lbak i tt-yettraǧun qabel.
Temmekta-d ameddakel-is i teǧǧa deg tmurt.
Ad tissin iqbayliyen d teqbayliyin wid ara tt-ifehmen.
Ttawint ttarrant tektiwin deg tallaɣt-is netta-t tettnezzih deg-sent.
Mi tt-yefka umnar n tewwurt ɣer ufrag temmuger-itt-id yemma-s s taḍsa.
Arma d tura ara d-tkecmeḍ ay abargaz ?
Ayhuh a yyi ! tezrid ass-a d aneggaru.
Qqimeɣ ciṭ aked kenza sdat n uxxam-nsen nqesser.
Aseggas akk d awal mazal ur ten-id-tfukkemt ara.
Wissen acu la testewtiwemt akka !
Awi-d kan ad teɣreḍ.
Wissen amek ara ɣreɣ di ṭṭiq am wa!
Tilawin meqqren akk deg twacult-iw lsant-tt.
Ttbanent-iyi-d iyi-s d tilawin timeqranin.
D taqcict ɛeddaɣ, d tameṭṭut ur iwiḍeɣ ara.
Ula d nekk ad cbuɣ deg-sent akken ad iyi-tẓer twacult-iw tameṭṭut.
Lsiɣ-t deg ass amenzu n tuɣalin ɣer uɣerbaz.
Llant tid iyi-ferḥen llant tid ur nebɣi ara.
Aṭas iyi-d-icekkren.
Ttbaneɣ ur ɛeddaɣ ara i mraw n yiseggasen s lqed-iw awezlan d leḥnak-iw icebḥanen.
Aṭas iyi-d-yettaḍsan deg ubrid.
Ad yerḥeb rebbi taɛebbuṭ i kem-id-yesɛan.
Sersen-iyi ɣef yiqerra-nsen.
Iɛedda useggas nummen-iyi akk medden.
 Tceggeɛ-aɣ d agraw ɣer yiwet n tdukla tadelsant.
Yiwet n teqcict kan i yellan deg tceqquft-nni.
Ilaq ad tili teqcict d tin icebḥen, tin ttwalin akk yiqcicen.
Ddwa d asentel neɣ d tuddsa i yesɛan tazmert n tujya neɣ n useḥbes n waṭṭanen.
Inuba d yiwen  n uɛessas ɣef yedrimen n tejmaɛt deg tadart-is.
Ur yessaweḍ ara ad iɛas fell-as.
Ad yettuḍegger ɣer teẓgi ideg yettidir yiwen n uwaɣzniw.
Yelli-s ɣriba ur tettazmar ara ad as-tawi uči deg ass.
Ur as-ttɛemmiden ara wat taddart.
Tettawi-yas-t deg iḍ, ɣas akken yettwaggad.
Aberreḥ s wahruḥu gar kra n yimezdaɣ
Agraw n yirgazen ttmeslayen akk ɣef tikelt s uberreh
D amennuɣ ur yettwafham ara
Teffɣent-d tuɣac n tulawin deffir n uɣṛab
Arrac tturaren, ttfraṣen skud zhan yimawlan-nsen deg imenɣi.
Ad yerfed yiwen n umɣar afus-is, ad d-teɣli tsusmi.
Inuba yesɛa afus deg tikerḍa-yaki
Ur nettɛemmid ara i win ara ad d-yawden ɣer nnif nneɣ
Win yefkan afus deg-neɣ ur as-nettɛemmid ara ad yeqqim gar-aneɣ.
Ad d-iɛegeḍ yiwen seg-sen : ilaq ad t-nenfu !
Ad yeffeɣ taddart !
Uɣalen medden ɣer wawal-nni nsen ɣef tikelt
Yerfed umɣar afus-is tuɣal-d tsusmi.
Ur ilaq ad nettu yelli-s n inuba, d nettat kan i yesɛa.
Ur nettɛemmid ara ad tennemḍar ula d nettat yid-s deg tezgi.
Ulac d acu i texdem.
Ad teqqim deg uxxam-nsen, ad tečč seg yedrimen n tejmaɛt arma tezweǧ.
Ad kren akk ɣef tikelt ad xedmen ayen i ɣef msefhamen.
Taxxamt deg-s kra n yijeqḍuren d wallalen n uxxam.
Ad iger afus-is deg yiwen seg yiflan yeččuren taxxamt-nni.
Aha tura barka imeṭṭi.
Ad d-yeddem imeqyasen seg twemmust-nni.
Ax a yelli els imeqyasen-a.
Tuɣac n wat n taddart tqerribent-d.
Ad teɛreḍ ɣriba ad ten-tels s ufriwes
Tweṣṣa-yi yemma-m ad m-d-fkeɣ imeqyasen-a mi ara ad tzewǧeḍ.
 Ur cukkeɣ ara iliɣ da ass-nni.
Ɣur-m ad ten-tekseḍ.
Bɣiɣ ad dduɣ yid-k a baba, ḥaca kečč i sɛiɣ.
Ala a yelli tiẓgi mači d amkan-im.
Axxam-a yeḥwaǧ win ara ad d-yelhun deg-s.
Ǧǧan-t-id yimezwura-nneɣ ilaq ad nesseḥdider fell-as.
Nekk dayen qebleɣ ayen akka d-yeḍran yid-i.
Irgazen d tlawin d yigerdan.
Refden akk iɛekzan d leslaḥ ttmeslayen zdat n uxxam.
Wid yellan yakkan deg unejmuɛ amezwaru.
Ad d-yeldi inuba tawwurt ad ibed din s uqrab ɣef tuyat-is.
Ass-a i d aneggaru-ik di taddart, ur trennnuḍ ara ula d dqiqa.
Ayen i ɣef temsefham tejmaɛt nekk qebleɣ-t
Ad ikemmel abrid-is s tsusmi.
At taddart ḍefren-t s tmuɣliwin.
Ɣriba teṭṭef učči deg ufus-is, tetteddu s lemɣawla.
Tessikid akin d wakka s tugdi d ufriwes.
Tikli n ɣriba tettqerrib ɣer tzeqqa-nni.
Ad d-teffeɣ si gar yisekla.
Ttxil-k lli-yi-n tawwurt a baba Inuba.
Uggadeɣ lwaḥc n lɣaba a yelli ɣriba.
Čenčen tizebgatin i am-d-fkiɣ.
Ad teččenčen ɣriba tizebgatin n uẓref. 
ad d-telli tewwurt.
ad tekcem ɣriba.
Tazeqqa  n wedɣaɣ d tilemt.
Inuba isummet aqrab-is.
Times tessaɣ deg tlemmast n tzeqqa.
Teqim ɣriba, tessers učči ɣer lqaɛa.
Ha-t-an yimensi-k a baba, iban telluẓeḍ.
Yemdel Inuba tawwurt yeqqim.
Ad yekkes tadimt ad yebdu učči.
Yelli-s tettmuqul-it s tayri.
Ur tessaweḍ ara ad d-tass deg wass acku ɛussen-tt wat taddart.
Inuba ad ikemmel učči.
Awaɣzniw yettekka ɣef useklu.
Ṣṣut n buburu yettas-d seg lebɛiḍ.
ad d-iqerreb bururu.
A waɣzen a wamzen !
D acu ? acu i teḥwaǧeḍ ?
Ẓriɣ yiwet n teqcict tekcem ɣer tzeqqa.
Tezdeɣ dinna d walebɛaḍ nniḍen.
Aql-ak tesferḥeḍ-iyi-d a bururu.
Ad yefferfer bururu ad t-yeḍfer uwaɣzniw.
Ilaq ad ruḥeɣ.
Tawwurt n tzeqqa temdel, bururu ɣef useklu.
Waɣzen yeffer gar yemɣan yesṭuṭṭuc-d kan.
Ad d-teldi tewwurt.
Ad d-teffeɣ ɣriba, ad tessiked akin d wakka, ad truḥ s uɣiwel.
Qqim deg talwit a baba.
Inuba ad yessiked akkin d wakka ad yemdel tawwurt.
Ad d-iqerreb waɣzen.
Ad yelḥu ciṭ.
Ad yeɛreḍ ad yeldi tawwurt maca ur yettazmar ara.
ldi-d tawwurt a win yefren da.
Ihi ur tleddiḍ ara ?
Ileddi kan tawwurt i yelli-s
Ad iruḥ waɣzen s reffu.
D yelli-k ɣriba.
D acu yuɣen akka taɣect-im ? tbeddel !
Yewwet-iyi ubeḥri a baba.
I lamara-ni i ɣef nemsefham ?
Waɣzen ibedd sdat n tewwurt.
Ad yeffeɣ s reffu.
Askeɛwec n uccanen.
ad d-taweḍ ɣriba sdat n tewwurt.
