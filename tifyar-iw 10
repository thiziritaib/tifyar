Ay teferneḍ deg yiɛeqqayen, wid kan imaɛnen.
Akerfa tezwiḍ-t s ifri.
Tzarɛed urti d yiḥṛiqen, limer di uɣen, tili lxir ad yerr tili.
Ma ulac imɣi i d-yesṭuṭcen, d tamurt i iɛiqṛen.
Kullec ad yuɣal d asuki.
A bu lehmum, tiqit kan ad ifaḍ umdun.
Ma tessiḍ lward ad yefsu, tafsut ad teḥlu.
Tiḥdayin ad cmumḥent.
Deg wul-ik tebren testent.
Kra din yeddem-it waḍu.
 Ziɣ tirga d aɣuṛṛu, mi tḥeṣleḍ ad ak-ḍelqent.
Gar unebdu d nnisan jebbden wussan.
Yugi wul ad yestɛfu ṛwiɣ tigad iseqqan.
Ay ixerf-iw rfed asefru.
Aḥlil win ihenna wul-is, yusa-t-id naddam yeṭṭes.
Ma d nekk ul-iw yenɣa-yi.
Tasa-w tɛebbed aḥliles.
Uyseɣ win ɛzizen fell-i, ɛerqen yiberdan ɣur-s.
Aql-i di lebḥer leɣmiq, di ssfina ur nesɛi abeḥri.
Ḍeggṛen-iyi-d ɣer teflukt, iselman zzin-iyi.
Yemma taɛzizt ur teẓri.
Ay at lebḥur, wiss d anwa i aɣ-yeggan leɣṛuṛ.
D ṭlam ur d-yuli wass.
Mi ruḥeɣ ad rewleɣ zedreɣ.
Yeṭṭef-iyi zman gar tuɣmas, ur ddireɣ ur mmuteɣ.
Tuder- inu d lweswas.
Kul lmeḥna nesɛedda-tt.
Ayen ay ul-iw yezdeɣ-ik lxiq.
Ur yell-i ḥed ɣer tama-ɣ.
Ur nɣiḍ ddeɛwessu, negumma ad neḥlu.
Lǧarḥ-nneɣ, yugi ad yaɣ iqcer.
Ma nɣil ad t-nesɛu, ad yafeg ad aɣ-yettu.
Ṛuḥen warrac rnant teḥdayin.
Kul wa acu i t-yewwin, wa d aɛebbuḍ, wa d ixef-is yebɣa ad t-ihenni.
Wissen anda llan, amek i ttɛicin, ukud i ttɣimin.
wiss ma mazal deg wulawen-nsen nettili.
Kkant akin nnig lebɣi-nneɣ tlufa.
D tamurt-aki I deg i d nekker, i yugin leqrar.
S kra i neɛteb ffɣent-aɣ tirga mxalfa.
Tamettant d yiwet, d imdanen I yettmettaten.
Iṭij yebɣa ad t-yečč wayyur.
Ttalsen-d wat zik ɣef yiwen n waggur yettidir netta d tmeṭṭut-is.
Talwit aked tayri tameqrant.
 Ulac win izemren ad yebḍu gar-asen hacha tamettant.
Akka i ɣilen.
Yiwen n wass aggur yebɣa ad iwali tafat n wass.
Ffɣen-d ad walin iṭij.
Yeẓra yiṭij tameṭṭut n waggur.
Tettiṛṛiq am usafu.
Tameɣbunt ur tuksan ara.
Ur tezmir tmes n yiṭij.
Adeg ur t-yeǧǧi di lqaɛa.
Iru armi i as-ǧǧan yimeṭṭawen ccama deg udem-is.
Yuli s igenni ula d netta.
Ur ifaq ara tama-s i tella tezzi-as si yal tama.
 Tikwal ɣellin-d yitran qqaren as i waggur aql-i da.
Ɣef waya itij d waggur ur ttemlalen ara.
D izumal s leqyud d tekmamin !
Di yal tamurt gezmen-asen awal mi d-nnan tiquranin.
Ṣebren, tiyita tewweḍ iγes,
Walan tafat mi tselles
Tiγri tecceḍ i yiles.
Nesla mi awen-gan snasel.
Iwwet uḥemmal n yimeṭṭawen.
Urrif di rṣas la ifettel.
D acu i tessutureḍ a gma?
A gma ssutureγ tafat.
Xedmeγ armi d tameddit.
Ufiγ aḍebsi n lxeḍbat.
Win icerwen tidiwin, yeṣber ur yettaf tifrat.
A sidi bab uγanim.
Ay uḥric fhem ḥesses.
Tella tezdayt di sseḥra, akken‑nni γezzif yixef-is.
Lbaz iɛac s ufella-s, asekkurt deg yiẓuran-is.
Yeqqim armi d yiwen n wass, yemcawer d warraw-is.
Efk-iyi-tt a baba ad tt-ččeγ!
Di lebḥer ar neγbu rric-is!
Mačči d ṣyada n wukyis. 
Ad d-alin yiɛewwamen, ad d-mlilen d rric-is.
Ad yaweḍ lexbar leḍyur lbaz yečča taǧaret-is.
Deg tesraft ar neγbu rric-is!
Ad d-yaweḍ lweqt n rrḥa, kul wa ad yessefqed tasraft-is.
Ad zwireγ di rric-is! 
D tagi i d ṣṣyada n wukyis! 
Win  yeččan tasekkurt ar tt-ifak, isuk talaba ɣef yimi-s.
Ma mmuteγ ǧiγ-d leɛmara, baba-k irgel umkan-is.
Ad ruḥeγ ad bedleγ tamurt.
Ad nadiγ tafat.
Ad ruḥeγ ad rewleγ i lmut.
Ad bedleγ taswaԑt.
Ad ruḥeγ akin i tagut.
Ad ruḥeγ ad awen-ğğeγ tamurt, ideg  leḥmala d leḥram.
Ad ruḥeγ ad awen-ğğeγ tafsut, ideg ajeğğig yettwazlem.
Ad ruḥeγ ad awen-ğğeγ tafrut, i laγ izellun di ṭṭlam
Ad ruḥeγ ad awen-ğğeγ tamurt i yekcem waḍu n tisselbi.
Ad ruḥeγ ad awen-ğğeγ tatut i yerran ṛṛay d imerbi.
Ad ruḥeγ ad awen-ğğeγ taḥjurt, tin akken i teffer umlaԑbi.
Ad ruḥeγ ad awen-ğğeγ tamurt i yesserwalen arraw_ines.
Ad ruḥeγ ad awen-ğğeγ taγzut i yesmengagen deg-i timest.
Ad ruḥeγ ad awen-ğğeγ taylut i yesmeγren deg-neγ lḥes.
Ad ruḥeγ ad awen-ğğeγ tamurt i yeṭṭerrifen imusnawen.
Ad ruḥeγ ad awen-ğğeγ berγut i la yessemγayen acciwen.
Ad ruḥeγ ad awen-ğğeγ tawwurt i yettblaԑen deg udemawen.
Ad ruḥeγ ad awen-ğğeγ tamurt ur nmegger ur nettifi.
Ad ruḥeγ ad awen-ğğeγ tarbut, ur nufi awren deg ukufi.
Ad ruḥeγ ad awen-ğğeγ tacluḥt, yedlen tuyat uḥerfi.
Ad ruḥeγ ad awen-ğğeγ tamurt i yettrebbin tifireԑqas.
Ad ruḥeγ ad awen-ğğeγ tafugt i d yesnejmaԑen at n tmenqas.
Ad awen-ğğeγ takurt yeggunin deffir tuγmas.
Ad awen-ğğeγ tamurt, ideg ad tmerriten at laxert.
Taḥbult iγer  ad ttmenγan γef lwert.
Tagdurt yuzlen ad tzizdeg lfert.
Tamurt i yerran luḍa d asawen.
Tamurt ideg cergen yimawen.
Anida i llant tudrin i ṣeffḍen yimeṭṭawen.
Anida i llan yixxameni yulin s yifasssen ilmawen.
Anida i tella tejmaɛt ideg atmaten d atmaten.
Anida i llan laɛwanṣer, tibḥirin, timẓin, irden.

Anida i llan yiberdan i yessefraḥen imsebriden.
Anida i llan yisulas i yeṭfen axxam n lejdud.
Anida i llan yikufan i yesnecraḥen laɛyud.
Anida i llan yicbula, wid akken i ssi yecbeḥ waddud.
Axxam wwten-t yiγisan.
Izuyaḍ ttemseḍfaren.
Iberdan ruḥen mxalfa.
Mkul wa anida i t-ḍegren.
Yal tama la d-tessawal.
Akraren la ṭṭafaren.
D lmut i deg-s yefrurxen.
Ɣer daxel i tewwet znezla.
Isuḍ waḍu di ṛṛeḥba.
Imdanen teddun naxen.
Idurar gren tiγri.
Ggaren aḍar, gar ukessar d usawen.
La ttrağun ad yali wass, kul wa ad yaf ayala-s.
Ad mwalin wudmawen.
Yiwen n wass yenṭeq-d  winnat, yenna-d nexdem ayennat.
Am yirgazen am lxalat kkert ad tewtem  afus.
Iğernanen ṛṛadyuwat, leqmen awal di teswaԑt.
Hedren ala γef uyennat, ayen i nnan inin drus.
Sseḥman-d akk ṭbulat, ԑemren ssuq γef uyennat.
Yekker herwel di ṛṛeḥbat, yewwet ṭṭbel yerna nnaqus.
Sbeԑten-d llem uyennat, snulfan-t-id at wainnat.
Sseḥfan tikli ɣer leğmayat, ttbeddilen i uyennat lbus.
Xedmen fell-as lḥeflat, llin ibezyaben i lxuṭbat.
Bnan tudert γef uyennat.
Mkul wa amek I as-yufa aqeṛṛu-s.
Tlul-d tsuta n uyennat, allen-is medlent i snat.
Winna yessuli-t winnat, yerra-t  d imeḍbeṛ uyennat.
Ul-nni iweznen nenγa-t, yeԑreq ẓelmeḍ d uyeffus.
Asmi i sṭaxren winnat, nesla yebra i tinnat.
Kulec ibeddel di tesweԑt, ufrin yuγal d amurḍus.
Winnat yezzi ɣer tinnat, tayennat teddukel d winnat, ma d amenzu wisen anda-t.
Yerwi-k uyennat.
Nebda la nsel leԑğubat.
Ceṭḥen ifessi waggus, neγli meṛṛa di tqileԑt.
Tin akken i yundi uyennat, yiwen ur d-as-yufi tifrat.
Tekres yeԑreq uqeṛṛu-s.
Tiγyulit  tuγ lakulat.
Tiselbi tuγ lefhamat.
Yiwen n wass yekker-d bu nniyat, yenna-as nebγa tafat.
Nekni ur nwala ayennat, waqila d iẓri ay nxuṣ.
Lemmer di d-tban tafat, ad nẓer d acu i d ayennat
Ur nezṛi acu i d ayennat. 
Berra n unnar i nesserwat, yerna netlussu abernus.
Terra-t tmara ad yeggağ d twacult-is ɣer Lezzayer.
Di tmaneγt, yelmed asefrek anazṛaf1.
Ayen d-icudden γer twuri taḍeblant.
Yeqdec deg waṭas n yimukan.
Aγlif n ttṛebga taγelnawt.
Aseggas-a, d win iḥuzan tameddurt n Ben Muḥemed.
Iḥulfa akken ilaq i wass deg yeğğa i lebda taddart.
Taddart deg d-ilul d wanda d-yekker.
Tameddurt n temẓi-s di taddart d ttin mu yecfa.
Ulac ayen t-iḥuzan d wayen yesεan azal γuṛ-s annect n tjaddit.
Sut wawal azedgan d umeslay iqeεden.
Werğin yettu ass deg iwala i tikelt tamezwarut Sliman Azem.
Yusa-d ad yecnu deg yiwet n lqahwa deg At Wasif.
Ass nni, yuγ-as-d baba-s yiwen n wammud amecṭuḥ deg-s isefra n Sliman Azem.
Ahat imirni i s-tekcem tmedyazt γer wul.
Isell i yiwet n tmeṭṭut d-irewlen γer taddart nsen teččewwiq s taγect i gezzmen tasa.
Tawaγit d lmeḥna d-yeγḍel ṭrad γef tmurt.
Isefra d yicewwiqen-is d ttaswast n wayen iḍeṛṛun ussan nni.
Anda i tedda yeḍfeṛ-itt.
Timliliyin agi d-yeḍṛan di temẓi-s neğṛent-as abrid.
Yezga-d gar tsedlist d yiwen i yeznuzun iḍebsiyen d ttesfifin n ccna.
Yeffud taγuṛi yeswa-d γer umezwaru, wis sin yesselmed-as tiwsatin  n uẓawan.
Ccna i yettḥessis γer bu iḍebsiyen yeldi-as allen γer yiwet n taluft.
Imeslayen n tezlatin d ifessasen.
Ur ifehhem ara akken ilaq.
Yezṛa ur d-ttmeslayen ara γef wayen iḍeṛṛun di tmurt deg tallit nni.
Yettaru i yiman-is kan i lmend n usεeddi n wakud.
Imeslayen s teqbaylit yettarra-ten i tuγac i t-iεjeben.
D widak i d isefra imezwura n Ben Muḥemmed.
Icennu γef tegmat u yekkat di tmettan i yettawin ḥala wid lεali.
Yebγa Ccix Nuṛdin a-t-yessekles di ṛṛadyu.
Asmi d-yeḥḍeṛ ukeččum γer ustudyu tekkes-as-tt tebγest.
Werğin yenna i yimawlan-is iḥemmel ccna.
Ccna di tallit nni d lεib.
Yettiki s timmad n ucennay  Crif Xeddam.
Yesla i taγect-is di ṛṛadiu  yezṛa ur d-ilul ara ad yecnu.
Sin n yiseggasen kan d afella yeṭṭef tadwilt tamenzut iman-is.
Seg tedwilt γer tayeḍ.
Leqdic n Ben Muḥemmed ijeddel tikli i tedwilin tidelsanin.
Yewwi udem amaynut.
Yeγγar-d tisuqilin i yexdem  netta i waṭas n yiḍrisen.
Yufrar-d Ben Muḥemmed gar yimseddan ṛṛadyu imeqṛanen di Lezzayer.
Kra yekka unebdu, taweṭṭuft la tetteddu.
La tettnadi, la treffed, la tettɛebbi, la tgerrew, la tettawi.
Ayen ara theggi i wussan n urgigi .
Werǧeǧǧi azehwani, kra yekka wass la yekkat agumbri.
La iceṭṭeḥ, la yettɣenni i yiman-is ddaw tili.
Aɛeqqa n yirden deg yimi.
Ad yesteɛmel ur tt-yeẓri.
Ur tt-yettɛawan deg uṣubbu wala deg usali.
Asmi i d-tewweḍ ccetwa, s usemmiḍ i yesserkaben tawla.
Aḍu i yetthubbun si yal tama.
Adfel iregglen tiwwura.
Taweṭṭuft-nni dɣa tekna, ɣer uxemmuj-is i teččur d tamečča.
Nettat tuɣal testufa, ala i yiḍes ay tt-tettarra, yerna deg wusu
tezga teḥma.
Werǧeǧǧi-nni yelhan deg unebdu d zzhu, ur yufi s wayes ara yessedhu takerciwt-is.
Asemmiḍ la deg-s yettazu.
Mi yebda llaẓ la t-yettḍurru, yemmekta-d taxeddamt-nni n unebdu.
Ḥeqqa tella tmexluqt-nni igan s yirden atemmu.
Yesɣel ɣer tinna ideg yeḍmeɛ ṛewwu.
Mi yewweḍ lewhi n lmeɣreb, ɣef tewwurt n lalla yesqerbeb.
Taweṭṭuft mi d-teldi tawwurt tettɛeǧǧeb.
Acu akka ɛni ay k-id-isrezfen ɣur-i ay imjeddeb?
Γileɣ werǧin lliɣ deg wallaɣ-ik imǧelleb.
Ah! a Nna Taneɛmart, teswiḍ ddheb ! Aniwa werǧin yurga ad kem-yekseb.
Tuɣaleḍ ass-a d imqezzeb.
Amer twennɛeḍ iḍelli aseḥseb, ass-a afus-ik si yal lxir ad d-yenqeb .
Tuɣal tweṭṭuft ɣer wayen temlek.
Mi yesla werǧeǧǧi i tewwurt teṣṣerbek, tebreq tkerciwt-is zun s ujenwi teftek. Yeẓra ur yettaf yiwen ad t-isellek.
 Γer taggara n tefsut,  tekkaw tegnawt, teḥma tmurt.
Tafekka n werǧeǧǧi yeǧǧan tameddurt tenteḍ ɣer ufurek n tzemmurt.
Reḍleɣ aselkim-iw i gma.
Ur as-yeɛǧib ara usentel n tullist-iw.
Ɣelqen-as amiḍan-is yimcumen.
Ḍeggren-t ɣer tessirt n tudert ad t-tezḍ.
Nessedha iman-nteɣ s temqecrin.
Mi d-mmektaɣ ad iyi-d-tali tegrint.
Ur ḥwiǧeɣ ara ad iyi-d-tesmektiḍ.
Yeddem-iten usyax n waktayen.
Ldu afaylu amaynut mačči d amezwaru-nni iwumi ara tesxelfeḍ.
Teṣneṣlem-iyi-d seg umaḍal n yigerdan.
Yak nniɣ-am ur ttlusu ara akken mi ara d-taseḍ ɣur-neɣ.
Tgumma twaɣit-a ad tfak fell-aɣ.
Ḥemmlen ad tent-xedmen s tufra.
Aɣanib-im ibeddel akka deg wungal-a wis sin.
Igerrez imi ur tɛiwdeḍ ara i tucḍiwin n tikelt iɛeddan.
Gumman ad susmen, rẓan-iyi aqerru-w.
Tečča-aɣ tizit.
Ctaqeɣ ad ldiɣ ṭṭaq seg zhir.
Zgan sɛan acu ara d-inin.
Tuli-d tegrint-iw seg wanect-a n tucḍiwin n tira.
Ziɣ iḥemmel-iyi ula d netta.
Wissen i wacu i yezga yesteqsay-s fell-am.
Awi-d akka mmi-s n laḥlal-nni.
Melmi ara nuɣal ɣer Bgayet?
Melmi ara sen-fken arazen?
Anida ara nens ass-nni?
Teḥwaǧeḍ kra niḍen neɣ zemreɣ ad ruḥeɣ?
Err tiqfilin-nni d timeqranin, akka cuya kan.
Acu ara txedmeḍ s leqraya n tmurt-a?
Ulac akk aswir ɣer-sen.
Ma tesliḍ i taɣratin d yimejjiden ɣef tikelt ḥṣi rran-d i lbak.
Yal yiwen ad yemmeslay s yisem-is.
Ur yi-d-seddayet ara deg uqsiḍ-aki.
Timmuɣnest d tigawin mačči d awal.
Mačči s wannayen ara d-tawim timunnent.
Bɣan ad ssufɣen Lezzayer.
I tura mi d-tiwim taqbuct-a acu ara txedmem yis-s?
Nitni rebḥen idrimen, kenwi trebḥem cciɛa.
Melmi ara yeḥbes usṭeẓṭeẓ-aki deg yiberdan?
Zaɛma xedmen tagrawla.
Ad k-tečč tḥedduft-nni.
I tura melmi ara ssiwḍeɣ akka ayen i bɣiɣ?
Dayen ẓmeɣ-d akk allaɣ-iw
Anwa i yuran asefru-nni n uyennat?
Nnan-d d netta i d yiwen akken
Mazal ur d-ufiɣ ara yiwen akken
Tessnem-t akk xas ur steɛmalet ara tetɛeqlem
Yiwi-d lbak, ad iruḥ ɣer lafak
Tesdeɛmumec-iyi tafat-nni
Ur ttamdal ara allen-im mi ara m-ttarraɣ ddwa.
Melmi ara ifak ddwa-nni?
Iruḥ sseɛd-is di twaɣit.
Aha cwiṭ n tebɣest tura ur d-yegri wara.
Ur yi-d-qqar ara acu ara xedmeɣ s tudert-iw.
Acu-k akken ad textireḍ tilisa n tlelli almend n ttexmam-ik?
Yal yiwen amek i yettwali tilelli d leqder.
Yal yiwen anamek i as-yefka i tlelli.
Tugi ad iyi-d-terr awal.
Netta yerbeḥ nitni ceḍḥen.
Cedhaɣ tadaḥduḥt-iw.
Deg usečču ara rren arazen aseggas-a.
uf! fukkeɣ daɣ ass-a.
