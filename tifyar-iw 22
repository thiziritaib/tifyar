Anda tt-yemlal?
Ahat si tid i ixeddmen yid-s?
Maca, tid ixeddmen yid-s di lbiru ssneɣ-tent merra.
Akken ma llant zewjent s yixxamen-nsent.
Acḥal d abrid i ččant tagella d lemleḥ n uxxam-iw.
Ahat si tid i d as-yettilin?
Tebda tḥesseb-itent-id s yismawen-nsent akken ma llant.
Ula d nutenti zewjent, s yexxamen-nsent.
D awezɣi ad tili si tid ixeddmen yid-s, neɣ si tid i d as-yettilin.
D anta-tt tagi ihi?
Asteqsi-agi, yuɣal d asentel n yal ass.
Tura tella tin izedɣen ul n urgaz-agi.
Asteqsi-agi, icewwel-itt.
Yecɣeb-itt armi tuɣal tekreh iman-is.
Teqqim weḥd-s ala nettat d rray-is.
Tettxemmim anda-tt tifrat.
Tesla i zzhir n tkerrust n urgaz-is teḥbes-d ɣer tewwurt.
Teǧǧa akk ixemmimen-ines di rrif.
Tessaked-it seg tṣegnint armi d tifednin.
Zik, d netta i d as-d-yeqqaren d acu ara d-texdem d imensi.
Ur d-yeclig deg wacemma.
Yeqqel sellaw am yemɣi yeṭṭef uɣurar.
Ahat itett-d imensi si berra.
Netta d tmeɛzuzt-ines.
D acu ara t-yeṭṭfen ur tt-ixeddem ara?
Zik d aɛemmec kan i yettɛemmic iman-is.
Zik awal-ines ḥala ɣef nnwal.
Ayen yebɣu niwleɣ-t-id yettcekkir-it-id.
Ass n wass-a, s kra din iruḥ.
I txeddem ddunit taɣeddart.
Anda yella wawal-nni aẓidan?
Tura ad as-tiniḍ awal s yedrimen i t-id-yettaɣ.
Ad as-tiniḍ d agugam.
Yuɣal ad d-neṭqen yiɣraben n uxxam ar netta xaṭi.
Zik alarma yeṭṭeṣ ɣef ukersi ara iruḥ s usu ad igen.
Yuɣal am ucewcew mi yečča imensi a t-tafeḍ yekcem usu.
Yal mi ara d-yekcem qqareɣ deg wallen-is am win yebɣan ad iyi-d-yini kra.
Acuɣer ur yesɛi ara tabɣest a t-id-yini ?
Acuɣer i yettarra awal ɣer daxel?
D tagi i d lɛada n yirgazen, ḥessben iman-nsen sdat n tlawin-nsen.
Ahat yessetḥa, neɣ ur yesɛi ara tabɣest a t-id-yini akka srid udem s udem.
Tidet qerriḥen mačči menwala yezmer a tt-id-yessiwel.
Tura, ilaq-iyi a d-afeɣ abrid ara yi-ssiwḍen ɣer tidet.
Ilaq ad ssiwḍeɣ akeddab ar tewwurt.
Ilaq ad ẓreɣ tameṭṭut-agi-ines tamaynut.
Isteqsiyen-agi zgan deg wallaɣ-is.
Tiririt fell-asen mazal-itt
Tessawal ɣer lbiru anda ixeddem akken ad tẓer ma dinna i yella.
Yal mi ara tessiwel a t-taf dinna.
Tsell-as kan mi d as-d-yeqqar alu.
Turǧa azal n tsaɛet tɛawed tessawel.
Tikkelt-agi mačči d netta i d as-d-yerran.
D axeddam nniḍen i d-yerran deg Umkan-is.
Testeqsa-t ɣef urgaz-is.
Tura kan i yeffeɣ si lbiru.
Tessawel-as ɣer umafus.
Nettat, tella tettraǧu ad yeskiddeb fell-as.
Ad as-yini aqlih di lbiru.
Aqlih deg ubrid tedduɣ ɣer yiwen n umeddakel-iw.
Yezmer lḥal ad ɛeṭṭleɣ, ma yella ur d-kcimeɣ ara zik, ur iyi-ttraǧut ara.
Yezmer lḥal ad ččeɣ imensi di berra.
Ur yelli din ccek, iban am zzit ɣef waman.
Iruḥ ad yečč imensi netta d teɛzizt-is.
Ul-is idemmek yeččur yebɣa ad ifelleq.
Ah ya yiwen n uxeddaɛ, ay anekkar, ur k-ttsamaḥeɣ ara.
D awezɣi ad tselkeḍ seg ifassen-iw.
Ad k-id-feḍḥeɣ, ad ɛerriɣ i tidet am llufan mi ara s-tekkseḍ tattalt.
Ad d-iban uberriḍ-ines.
Tɣelṭeḍ di leḥsabik, tɣileḍ mazal-iyi d nniya.
Tɣileḍ d tabuheyyuft.
Leḥsab-ik yexṣer.
Ẓriɣ kullci, ɣef tiṭ-iw kullci.
D kečč i d nniya, d kečč i d abuheyyuf.
Idammen-is rekkmen am useqqi di teccuyt.
Ger wallen-is tettwali ḥala tebrek.
Amzun akken yella win s-yerran ccac ɣef waṭṭiwen-is.
D awezɣi ad idireɣ yid-s
D wezɣi ad idireɣ d urgaz yecban wagi seddaw yiwen n ssqef.
D awezɣi ad aɣ-d-tḥerr yiwet tewwurt ɣer daxel.
Tura yegra-yi-d kan ad ssilɣeɣ arraw-nneɣ.
Ilaq ad ẓreɣ tagi iḥewwṣen irgazen.
Ilaq ad tt-idfeḍḥeɣ.
S kra yekka yiḍ, ur d-iris ccfer ɣef gma-s.
Tettxemmim amek ara tandi tifxet ara ten-id-yeṭṭfen.
Ṣṣbeḥ zik mi yeffeɣ urgaz-is ɣer lxedma, teḍfer-it deffir.
Teɛṣa tɣeddiwt-a, tgumma ad teww.
Aṭas n yiḍrisen i mazal ad d-kkseɣ seg-sen tifyirin.
Ur fhimeɣ ara taluft-a.
Yuɣal-d unedbal n ugraw.
Yuɣel-d sser tamurt.
