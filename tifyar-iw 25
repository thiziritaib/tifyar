Mi yiweḍ yufa-n rreḥba tefra.
D tidet ayen d-yenna uɣmis-nni,
Yesteqsa dinna fell-as.
Kulci di sbiṭar ama d tid yemmuten ama d tid ijerḥen.
Syen yeqsed sbiṭar.
Mi yewweḍ yufa amraḥ n sbiṭar yeččur d imsulta.
D ayen iqebbel leɛqel seg yimeǧǧiden d yisuɣ n yimawlan n tnelmadin.
Yeɛna yiwet n temḍebbert n uɣrem asdawan.
Yesteqsa-tt ɣef Ǧiǧǧi.
Tebra iwallen-is ɣer lqaɛa.
Ad yeg Rebbi lbaraka deg wayen d-yeqqimen.
Tiweḍ anda ara naweḍ.
Nettat d temedduka-ines.
Anda zedɣent nutenti ?
Taxxamt-nsent tuɣal d uɣud.
Zemreɣ ad tt-ẓreɣ ?
Xas ad-tt tezreḍ ur-tt tettaɛqaleḍ ara
Uɣalent d tirgin.
Qaqi dayen iruḥ, ur as-d-yegri usirem
Yekcem deg uzabuq n leḥzen.
D netta i iɛelmen s wulawen.
Ǧiǧǧi mazal-itt deg wusu n sbiṭṭar.
Tettḥasab axellaq.
Tuɣal am wanẓad ma tṣuḍeḍ-tt ad teddu deg nnefs.
Yiwen n yiḍ turga-t yeẓẓel-d afus-is ɣur-s.
Twala deg wallen-is yiwen n leḥzen d aseṭṭaf.
Werǧin t-wala yakan.
Temmeɣ ula d nettat ad teẓẓel afus-ines.
Tḥulfa amzun akken yella kra i yekkan gar yifassen-is d yifassen n Urezqi.
Tebɣa ad tsuɣ, ad tɛeyyeḍ lamaɛna ṣṣut-ines yeḥbes.
 Ur d-yeffiɣ ara ɣer berra.
Twala-t imi yettibɛid fell-as ciṭṭuḥ, ciṭṭuḥ.
Mi d-tuki awal amezwaru d-yefɣen seg yimi-ines, d Arezqi.
Tesla i yiwen n ṣṣut ihedder-d yid-s.
Xas thedden iman-im, aqlakem labas i telliḍ.
Mi d-teldi allen-is tessakked zelmeḍ, yeffus.
Twala afesyan n yimsulta d yimejjayen zzin-d ɣef umeṭreḥ-ines.
Anda lliɣ-akka?
Aql-ikem di sbiṭar i as-yenna yiwen n umejjay.
Tewwet-ikem ṭunubil.
Tzemreḍ ad d-aɣ d-alseḍ amek i am-teḍra tbaxixt-agi i kem-d yewwin ɣer sbiṭar-agi ?
Tewwet-iyi tunubil mi ruḥeɣ ad zegreɣ abrid.
Lliɣ ḥareɣ tqelqeɣ.
Gezmeɣ abrid war ma ssakdeɣ zelmeḍ yeffus.
Achal ssaɛa tura ?
Teɛreḍ am tin ara d-yekren seg umkan-is ad teddu.
Ur tezmir ara.
Tḥulfa s uqejjir-ines ayeffus ẓẓay am uldun.
Yugi ad as-yaɣ awal.
Ttiɛad-inu zegleɣ-t.
Bla ccek ad yili yusa-d ɣer wadeg n ttiɛad.
Amejjay iger-d iman-is.
Xas thedden, qim kan akken telliḍ.
Terẓeḍ seg uḍar ayeffus.
Newqem-as tajbirt.
Ur taggad ur tettɛeṭṭileḍ ara ad teḥluḍ ad truḥeḍ s axxam-im.
Anda yezdeɣ wagi iɣef teshetrifeḍ si ṣbeḥ ?
D nekk ara iruḥen s timmad-iw ɣur-s.
Ad as-nessiweḍ lexbar.
Ur ẓriɣ ara, ur ssineɣ ara tansa-ines.
Tuɣal terra-tt i lwaɛd n yimeṭṭi.
Tru armi d-bedden yigudar s ixef-ines.
Iḥawet-itt akken ad tessusem.
Yefka-yas kra n lekwaɣeḍ ɣer ufus-is akken ad testenyi deg-sen.
D nettat i iḍelmen mačči d anehhar-nni n tkerrust.
Testenya terra-yas-ten-id.
Nutni fɣen-d nettat tuɣal ɣer yimeṭṭi.
Mi tekker tgujilt ad teddu d tislit yeqqers ṭbel.
Acuɣer anect-a n laɛtab ?
Acuɣer anect-a n terẓeg acuɣer ?
Mebla ccek Arezqi ad yexdem di leḥsab-is d akken ur tebɣli ara ad d-tas.
Tawenza mi tcennef tekkes-as winna i tḥemmel.
Winna ukud tenwa ad tesbed axxam-is d ddunit-is.
Dayen tura fukken-d yimeṭṭawen seg wallen-is.
Allen-is uɣalent d tizeggaɣin am tmerjatin.
Udem-is yebzeg am win i teṭṭef lehwa yekkaten s uẓyeḍ.
Ula d tasumta xas ẓẓem-itt seg wakken d leḥmali i tru.
Tesla i usṭebṭeb ɣer tewwurt.
kcem!
Yekcem-d yiwen n yilemẓi, teɣzi tehri.
D uzyin di thuska, d amellal di teglimt, allen-is d tizerqaqin.
Yessaked ɣur-s s leḥya d usḥisef.
Azul nekk d Ɛli.
D anwa Ɛli?
D bab n tkarust-nni i kem-idehmen, suref-iyi.
D nekk ara iḍelben deg-k smaḥ yak d nek i iḍelmen
Zegreɣ abrid bla ma melkeɣ iman-iw.
Tanemmirt tameqrant ɣef lekwaɣeḍ-nni i testenyaḍ i yimesulta.
I wacu asenmer ? Yak d tidet-kan i d-nniɣ.
Tuklaleḍ ugar acku lemmer i m-yehwi ad tessutreḍ aneɣrum.
Ad tfarṣeḍ tagnitt-agi
 Neɣ ad iyi-tbasiḍ.
Nniɣ-ak nekk ur ttfaraseɣ ara rrbeḥ di twaɣit.
Medden ur ɛdilen ara.
Ihi xas kkes aɣbel i wul-im lmseruf n udawi d ddwa-inem d nekk ara-ten iqablen.
Deg waya tesɛiḍ lḥeq.
Ad k-ibarek Rebbi.
Ddwa ur as-zmireɣ ara ad t-id-aɣeɣ.
Ihi sextareɣ-kem. 
Ma tebɣiḍ ad tkemmleḍ adawi-inem dagi.
Ur sɛiɣ ara axxam uɣur ara fɣeɣ.
