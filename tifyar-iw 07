Err-iyi din ad iliɣ.
Tazmert-im tettrejdil.
Ẓmeḍ-iyi d kemm i lsiɣ.
Ur iyi-ttaǧǧa d agujil.
Akkin tudert ad tt-zelliɣ.
Gar tunṭiqin n snitra, gar tefyar n tira.
Sennig n kra yellan.
Seg umezruy n talsa d wayen i tbub lqaɛa.
Tzedɣeḍ yal amdan.
Tesnegreḍ acḥal d agdud.
Yis-m yesmermug meɣrud.
Xas ma dayen yexneq.
Teẓẓiḍ timmad i ugrud akken d aleqqaq.
Tugiḍ tiseɣlit i yebḍan taxelqit.
Tzegreḍ yal tallit.
Anwa arebit ur nenguga.
Tettezɣuɣud gar wallen.
Yekmec wul yeddeqdeq.
Am uclim i merzen yiɣuraf.
Yegdez xas ur yesselqaf.
Yesɛedda ṛejṛaj aṭas.
Afwad yečča-t buseṭṭaf.
Ggiɣ-kem d taklut.
Ẓḍiɣ-kem d tafsut s yimɣan deg uɣuṛaṛ.
Bɣan ad kem-ččen d taseglut.
Ad kem-semmun am udɣaṛ.
D iɛineḍ nnig n wuglan yeṭṭef kan amkan.
Gar  yimelli d ufaṛeẓ.
Yura-kem s yidammen.
D awal-is aneggaru.
Tella yakkan ɣef yiblaḍen, si bnadem amezwaru.
D ticraḍ ɣef uglim, d awal ur nerdim.
Teṭṭef-d adif iɣes.
Neṭṭeḍ deg yif  adɣes.
Ad am t-id-iniɣ s uqinẓi.
S tutlayt n llufan.
Ad am iniɣ yekkaw yiẓi.
Serdeɣ gar yiẓekwan.
Ad am iniɣ warǧin tiṛẓi.
Ɣer lfinga iyi-ẓuɣṛen.
Ad gemẓeɣ ifṭiwjen.
D useffud yesmentagen.
Ad mejdeɣ yis-m a tilelli.
Ulac deg-k ay aswir.
Ha-t-an terwiḍ aḥnunef.
Adif yeffeɣ agecrir.
Ur yezmir ad d-yessuref.
Yesɛullet-ik win ur nezmir.
Di yal taɣult, akken d tasult, ṛeṣṣan taglult, ɛerken taḥbult.
Menwala yerna abuṛṛef.
Di tesga yebbezwez.
Yebeɛẓeẓẓi tinnegnit.
Allaɣ-is yeddubbez.
Amzun yečča tisegnit.
Akken i ak-yehwa lexxez.
Yettgergiz  ad yernu tiɣrit.
Yeɛteq yebra-d i ṣṣnin.
Am uqelwac iwesren.
Ttemyussaden akk ad d-ffin.
Ssendin urawen.
Ḥemmlen tezfer ttanin.
Ttlebbinen deg wacciwen.
Yurad wudem, s useɣwen yegzem, s tfukal yezdem, ɣef ugudi yezḍem.
Ikerreb yeqqaz s waccaren.
Reqqent wallen d ijujaḥ.
Tekkaw tedwat teččeḥ.
Takwat tettazu tira.
Yettengezwar wul yebunneḥ.
Summen isudal timenna.
Tedreg tidet, s ddaw tiret, nger-d tukket, tekkerfef d tizizet
Deg tefrirt yekkat wanza.
Nettejɛuɛuy ussan d ilmawen.
Uḍan tafat s wudem.
Nesneltay ur d-neẓḍi afriwen.
Teẓḍa tissist tleddem.
Asfillet d useḥmec nubren.
Tamuɣli s imal teɣḍem.
Sleqfen d iqzaẓ, aksum d aleẓẓaẓ, ikukaḍ d uɣẓaẓ, tiyita n tummaẓ.
Teqqim kan tessirt i ulɣem.
Ɣunfan lebɣi ad yessikel.
Ssan-as amezruy d asgen.
Gar tuɣmas d wugel.
Yettejṭuṭul din waɣzen.
Amzun imira d iɣlel.
D izri kan i d adɣen.
Iẓdi deg waneɣ, tisri deg yileɣ, tifidi tuɣ iseɣ, tisfi d tezweɣ.
Akken mazal sminiwen. 
Aha ziɣ ẓẓeg-d tagut.
Selbec ṭṭṛa itran.
Ɣḍel-d agur ɣer terbut.
Akken xeddmen zzman.
Weddef-iten ad slefɣen tamurt.
Ma dɣa teṭṭfeḍ igenwan.
Yesnagar ur yessagar, ur yeggar, yessengar, abeggar yerna aḥegger, anagar tisigar.
La yettḥuǧǧu gar yiẓekwan.
Amrig mačči d asḥissef, neɣ d azfuf n yimeṭṭi.
Iccuɛben ttexmam yeqruref seg wayen isummet d tissi.
Wagi d agzul d askuṭṭef, limer ahat ad ken-id-yessemgagi.
Tfettet tḥedduft, teggergeb-itt tweṭṭuft, meqret taluft, tkeḥḥel tceqquft.
Neṭṭallay deg-s amek tlexxi.
Awennet di tazwara.
Tevdiḍ Tullist s uwennet.
Wissen anwa i as-tt-yedɛan.
Ad tcerreg tegmat.
Wagi yak d awennet.
Tgiḍ-tt am tezwart uqvel ad tevduḍ tullist-ik.
Mi ara ɣreɣ aḍris aseklan ad afeɣ awennet di tazwara yettvan-iyi-d icemmet aḍris-nni.
Ɛreḍ amek ara tbedduḍ s wullis.
Ur d-ggar ara timuɣliwin-ik ɣef yisental yellan deg uḍris s wudem usrid.
Ma tebɣiḍ ad tent-id-tsedduḍ seddu-tent-id s wudem arusrid.
Ɣef yiles n kra n uwadem.
Zeɛma d netta i yettxemmimen akken.
Tedleḍ iman-ik d tesnakta-k sdaxel n tmuɣli d tesnakta n yiwudam-ik.
Aṭas n uwennet i ufiɣ.
Rebrab aweḥci iseɣli-d ṭṭlam deg uzal qqayli.
D tarbaɛt n yinselmen imeṭṭurfa, ineqqen s yisem n ddin.
Ttwaqenɛen belli Ṛebbi yefka-asen azref akken  ad nɣen sekra n umdan iten-ixulfen.
Agraw-agi i d-izedmen ɣer tkebbanit-agi qqaren-asen Al qqaɛida.
Ttnadin amek ara seɣlin idabuyen n Tefriqt n Ugafa akken ad ṭfen awanek nutni.
Ad selḥun tasrtit s ddin d wayen i d-yenna Ṛebbi d Nnbi Muḥemmed.
Imḍebren n tkebbanit ur ttuɣaḍen ara.
Ur as-ttḥulfun ara ula i tyita.
Ččuren lbankat s yidrimen.
Ula d assumet nsen d idrimen i ttsumuten.
I yettuɣaḍen d ageswaḥ-nni n Ṣayddu akked yixeddamen-nni i t-yecban.
Yuɣal meskin ḥaca idamen.
Ameṭreḥ d win teǧǧa Fransa.
Yak meqqar d Fransa i ten-isetɛemren? 
Deg tullist tilawt neɣ ungal ilaq ad iban wakud.
Akud d allal swayes nzeṭṭ ullis-nneɣ.
Nettakk-as udem n tilawt.
Taxazabit yugaren tawaɣit.
Yal yiwen anda it-yeffeɣ yiziɣer-is.
Wa isenned ɣer lḥiḍ wayeḍ tidist deg lqaɛa wayeḍ ɣef rebɛa yeḍleq.
Dayen kkawen yifadden-is yerna ur yezmir ad yexdem kra.
Yebra i yiman-is deg lqaɛa.
Yeṭṭef aqeṛṛu-s, isers-it ɣef tgecrar-is.
Aglam-ik tzemmreḍ ad as-tefkeḍ udem aweḥci n tineslemt.
Ad d-ixleq deg-s aḥulfu n lkerh ɣer tremmeɣt tineslemt.
Ayen texdem deg yal amkan.
Ad k-weṣṣiɣ ad teɣreḍ ungal n Salem Zenya.
Ulac i t-yifen deg uglam n rrebrav d wayen akk xedmen deg Lanǧiri deg yiseggasen n tesɛin.
Ur sexdam ara awalen-a.
Awalen-a ssufuɣen-d anallas azeɣray akken ad yekki ad yefk rray-is.
Lmeɛna-s ad yuɣal d agensay.
Aya yettcemmit mliḥ aḍris.
Wisen ma mazal yugad neɣ yenwa mazal ad d-uɣalen.
Ahat dayen yekkaw, yenzef ur as-d-mazal cwiṭ n ufud i tnekra.
Ahat llant tmental n tismin n tdamsa neɣ ahat n tsertit.
Ayen akk ara yekk wass netta ad tafeḍ yettẓala neɣ ad yeṭṭef adlis n leqran gar yifasen.
Wisen ma yeqqar-it neɣ yettwali-t kan d amuqel.
D tiyitwin n lmut.
Ur sɛin iḥulfan, ɛṣan wulawen-nsen.
Wisen ahat d ṛṛuḥ ccaqi neɣ ḥurben fell-as yiɛessasen.
Ilaq ad tiliḍ tezriḍ imi anallas azeɣray yezra kullec.
 Fakk tuzzya d tunnḍa deg wawal s ahat d lemmer .
Ur ilaq ara ad nerr awadem n Mali ad yessexdem tinfaliyin n Leqvayel.
Ddunit tewseɛ, tudert anda ma teddiḍ tella, anda tensiḍ ad yali wass.
Ad zegreɣ tilisa, ad cargeɣ ilel ad rnuɣ igrawen ma ilaq.
Anda tella talwit ad tt-awḍeɣ.
Wama dagi, deg tmurt iɣunfa zzman ; yugar ucerrig tafawet.
D aqvayli ihi imi d-yenna tanfalit-a? 
Ilaq ad tḥerceḍ kra.
Yessammes i laman yefka deg-s Muḥend U yidir.
Yeṛẓa lḥerma-ines deg lḥara-s yerna  d netta i as-yettakken aɣṛum-is.
Ssnen yiberkanen d acu d lmeɛna-s lḥerma?
Nutni ɣur-sen lecɣal-a nurmal ah!
Amawal yeɛjev-iyi maca beɛɛed ɣef usmuzzeɣ.
Sexdem amawal n yal ass axir.
Wa d rray-iw, ma ur yeffiɣ ara fell-ak ḍebber aqerru-k.
Ismawen Imaliyen tesxedmeḍ gerrzen.
Isem n umdan d timagit-is daɣen.
Aqvayli efk-as isem aqvayli.
D asebɣes n yimdanen akken ad uɣalen ar laṣel-nsen.
Rnu deffir n yal isem tasnakta.
Ismawen n yiwudam kan d amaḍal i yiman-is.
Isental akk yellan daxel n uḍris ɛejven-iyi s tesnakta-nsen.
Asexdem n yiberkanen barra n lqanun d ufares deg-sen.
Ṣayddu yeqbel axeddim-nni, axir cwiṭ wala ulac maḍi.
Leqdic-ines d asired n yiqejduren n tkuzint akked wid ideg ččan yikelyanen.
Yessirid daɣen ussu n yimṭarḥen.
Tamuḥeqranit n yiverkanen d uɣanfi-nsen.
Llan wid d-yuḥnanen fell-asen.
Tarewla seg ccer ɣer tmura n liser.
Tuzuft gar uberkan d teqvaylit.
Wagi d asentel amaynut anagar kečč i d-yemmeslayen fell-as.
Yella yakan win d-yemmeslayen ɣef wassaɣ n tuzuft gar uɣersiw d umdan.
Wagi anagar deg Tullist-ik i t-ufiɣ.
Texdem akken acku meqqret deg leɛmer.
Winna kan imi tweɛɛa.
Deg tazwara mi bdiɣ taɣuri , yettban-iyi-d am wakken d Lzzayer i ɣef d-tettmeslayeḍ.
Ɣer taggara ufiɣ txedmeḍ anadi ameqqran ɣef yismawen n yidigan n dinna.
Ayagi yeɛjev-iyi-d.
Aferdis n usedwel.
D aferdis n lbaḍna anda amaru ad d-yefk timseɛreqt.
Ad d-yessefruruy kra kra mi ara d-ttnulfun yineḍryen imaynuten.
Amaru ur d-yenni ara d anta-tt temɣart-nni mm-twemmust.
Acḥal n yineḍruyen i d-yerna d wasmi i yuweḍ yefka-d tiririt i yimeɣri.
Aferdis n usedwel ixelleq-d isteqsiyen i yimeɣri.
ettḥar ad iɣar akk ungal-nni ɣef tikkelt akken ad yefhem ayen yeḍran.
Sima yeɛjev-as usdawan-nni acku tesɛa sebba.
Anallas ur tt-id-yenni ara almi d tagara.
Ar dagi i ssawḍeɣ  seg wayen ɣriɣ.
Sers iman-im a massa.
Acu yellan akka? i d-iɛeggeḍ umsaltu niḍen.
Truḥ-as yelli-s, argaz-is di lḥebs i yella, i as-yerra umsaltu-nni yesteqsayen Guli.
Tameṭṭut ur tessalay ara taɣect-is.
Ad kem-ṭfeɣ ɣer lḥebs imi tetɛeddaḍ ɣef lḥarma.
Tẓerreḍ-d argaz-im di lḥebs neɣ ala ?
Mazal-ikem d tameṭṭut-is ?
Ur tessutred ara berru ?
Ayen? Akken ad aɣeɣ aceffar niḍen am netta?
Acku mmis n laḥram-nni n urgaz-iw yettwaṭṭef mi d-tlul kan yelli.
Nniɣ-am-d ttɛassa imeslayen-im.
Tameṭṭut ilaq ad tqader argaz-is ɣas yeɣleḍ.
Iman-im i tettidireḍ ?
Amek i tettɛeggiceḍ iman-im aked yelli-m?
Xeddmeɣ d taqeddact.
Argaz-im llan wid t-id-iẓerren di lḥebs?
-anida ẓriɣ nekk.
Yella wass ideg d-iceggeɛ ɣur-m urgaz-im ?
Ulac deg acu d-tcikkeḍ?
Amek meḥsub ?
Dayen, i as-yenna umeslatu-nni mi yekker.
Ad sserseɣ adusyi.
Wid ara ixedmen ayen ilaqen.
Acu tebɣiḍ ad t-texdem ?
Tenniḍ-iyi-d tḥewseḍ akk iberdan. 
I yisteqsiyen-aki akk ihi mebla lmaɛna ?
Ruḥ s axxam-im ahat ad tt-tafeḍ tezwar-ikem ɣer-s.
I ma yella ur tt-ufiɣ ara ?
Tuɣal Guli ɣer yimeṭṭi-s.
Acu tebɣiḍ ad am-d-iniɣ ?
Ahat d argaz-im i tt-yezzenzen i wabɛaḍ iceffaren akken ad as-yettawi lahyuf ɣer lḥebs.
Acu-t uxessar-aki?
I yimaḥbas-aki ḥuq ur ten-ttɛassan ara?
D tikelt tis tlata ara d-tɛeggdeḍ fell-i.
Ṣebreɣ-am kan imi i am-truḥ yelli-m.
Ruḥ steqsi argaz-im.
Aha d nnuba-k ɛeddi-d kečč.
Tettɣawal Guli deg tikli, tdeɛɛu i yigenni d lqaɛa ad taf yelli-s deg uxxam. 
Seg tufɣa n laɛqel i deg i tella, ur tefriẓ ara abrid.
Yeḥṣel uḍar-is deg wayen i as-d-igezmen abrid teɣli.
D lmeyyet !
Tetti-d tafekka-nni, tufa mači d yelli-s dɣa terwel s lemɣawla.
Tban d yiwet seg terxisin n tqaḥbiyin.
Kra n tsaɛtin akin, tiweḍ-d tkarrust n yiɛessassen n nnif.
 Tban d taqaḥbit niḍen i yettwanɣan.
Guli werǧin tufi yelli-s.
Truḥ ɣer urgaz-is di lḥebs. 
Yenkar akk assaɣ-is d temsalt-a, yerna yenna-as ahat d netta-t i tt-yezzenzen.
Mi iɛedda useggas, yeffeɣ-d urgaz n zahra seg lḥebs.
Yekra taxxamt deg yiwet n lasiti deg temdint n Machad.
Yiwi ɣer-s tameṭṭut-is tamecṭuḥt.
Zahra urǧin tḥemmel argaz-is.
Iɛedda fell-as useggas n lḥif, deg yir liḥala.
Rran-tt d taklit i leqdic ɣef temɣart-is d yimawlan n temɣart-is.
Terna tiɣtin n wawal d tsusmi ɣef yilsawen-nsen qeṭṭiɛen.
D netta i d-sebba mi tettaxer seg uɣerbaz.
S netta d i d sebba mi temsebḍa d temdakelt-is aked tirga-nsent akken.
Iqreḥ-itt, maɛna mačči anect n tikelt tamenzut.
Tuzzel d idammen ugar n tikelt tamenzut.
Mi ɛeddan kraḍ waguren terfed tadist.
Werǧin tḥulfa s tayri ɣer urgaz-is.
Werǧin tḥulfa s tiẓeṭ.
Tefreḥ s tadist-is, xerṣum ad tesɛu tura win ara tezzuzen.
Werǧin i as-tekkes iḍarren-is, neɣ iɣallen-is, neɣ aqerru-s.
Seg zik ḥninet yerna tetɛeqqel.
Tedɛa i Yillu ad as-d-yefk llufan yesɛan tazmert yelhan.
Taqcict deg laẓ d lḥif d ddaɛwessu.
Argaz xerṣum xas d bu lehyuf neɣ d aceffar yezmer ad iḥulfu i tudert.
Akka i as-tessefhem Zahra i rebbi.
Teggul-as s laman i tesɛa deg-s.
Teqbel ayen yebɣu yefka-as-t-id.
Mi iɛedda waggur ɣef tadist n Zahra, yeḍra-d ubeddel ur turǧa ara ur tfekka-s. tettwarwi.
Yiwet n tnezzayt iman-is kan, yekkes-as umɛuqqu-nni tt-icewlen.
Tḥulfa s tefses.
Tafekka-s n teqcict tebda yettbeddil, tebda tettuɣal d tameṭṭut tamecṭuḥt.
D tarwiḥt i terfed di tɛebbuṭ-is i tt-yesfaqayen s ubeddel-nni.
Aceqquf n lemri yerẓen.
Ḥaca winna i yellan deg uxxam.
Werǧin i twala iman-is.
Teṭṭef lemri-nni sdat n tebbucin-is.
Tewhem di tfekk-nni i tettwali, teggumma ad tamen d ayla-s, d netta-t.
Teɛǧeb-as aṭas cbaḥa-s, xas akken ciṭ ciṭ kan i tẓerr iman-is deg uceqquf-nni n lemri.
Tseffeḍ lufar t-yeddalen sya ɣer da.
Teṭṭef lemri-nni s yiwen n ufus.
Aman yeḥman ttmirin ɣef tfekka-s.
Tiziri d nasima maxaṭarent anta ara yeskelsen ugar n tefyirin.
Ha-tt-an tkuzint tetti akk maca zwireɣ deg usekles.
D tameṭṭut i tella, ayen i as-yehwan ad t-texdem, ur cliɛeɣ ara deg-s.
Seg zik mi llan yimdanen am wa mačči armi d tura.
Akka kan i d-ilul, ur yefrin ara ad yili akka.
Yesɛa azref ad yili d iman-is.
Xas ixuṣ ilaq ad as-fkeɣ afud akken ad ikemmel.
Ilaq ad nessebɣes ilmeẓyen ad xedmen taẓuri.
Ayen tebɣu telsa-t ilaq ad tt-qadreɣ.
Azal n teqbaylit mačči deg teɣzi n tqendurt-is i yella.
Yal ass ttɛeddiɣ-d sya.
Icaḍ-as akka, azekka ad d-rnuɣ tifyirin niḍen.
