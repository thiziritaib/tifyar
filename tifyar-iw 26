D tidet i d-teqqareḍ?
Ur yelli wacu yessewhamen d tagi i d tidet qbel-itt neɣ eǧǧ-itt.
Yessaked-itt am win ur numin ara imeẓẓuɣen-is.
Tɣaḍ-it, tegzem tasa-s.
Ɣef liḥala-nni ideg tella.
La axxam wala idrimen.
Teffeɣ-iten-t akk.
Ihi  weɛdeɣ-kem si tura asmi ara teḥluḍ ad tuɣleḍ, s yixeddamen-inem, s tnezduɣt-inem.
Baba yesɛa tikebbaniyin, d waṭṭas n tḥuna.
Bla ccek ad-as iniɣ ad am-yefk amḍiq n lxedma.
D acu i d iswi n wanect-agi akk ?
Iswi-ines iban.
Iswi-ines dayen ad fakken yiɣeblan fell-am.
Ur fukken ara.
Alarmi d Tura i d-lulen.
Kulci iruḥ, seg imi zegleɣ ttiɛad-inu.
Arezqi yuɣal-d ɣer texxam-is anda i yerra-iman-is d ameḥbus.
Ur d-iteffeɣ ur itett, ur itess d aɛemmec kan i yettɛammic iman-is.
Tuli-t tamart, acekkuḥ-ines yekkerṭṭeṭi seg wakken ula d amcaḍ ur imecceḍ.
Armi yuɣal yestewḥac, simmal yettdubu di ṣṣura-s.
Allen-is nexrent ɣer daxel.
Imeddukal-is seg wakken iɛeṭṭel fell-asen ur mẓiren ara dɣa qesden-t-id ɣer texxamt-is.
D acu-tt tiderwect-agi d-tesɣliḍ ɣef yiman-ik ?
Ɛni tebɣiḍ ad tenɣeḍ iman-ik?
D acu-tt liḥala-agi uɣur tessawḍeḍ iman-ik?
Limer mačči d leḥram yili ad nɣeɣ iman-iw.
Ad tenɣeḍ iman-ik!
D ayagi uɣur tessarameḍ!
Ayagi drus-iyi.
Ay arezqi a gma akken tebɣud tesɛiḍ iɣeblan ilaq ad-ten-tqableḍ.
Xemmem amek ara tebnuḍ azekka-inek.
Akken bɣun wuguren sɛan acciwen, tudert tettkemmil
Nekk ɣur-i teḥbes.
D kečč i iḥebsen!
Tebɣiḍ ad txedɛeḍ iman-ik?
Wamma tudert tettkemmil yes-k neɣ bla yes-k.
Ur d-yegri usirem tudert deffir-ines d layas.
Ur tufiḍ wayen i yi-d-yegran.
Nettat temmut kečč tegriḍ-d mazal-ik teddreḍ.
Iwumi i sriɣ tudert wer nettat.
Tudert tesɛa azal akken yebɣu yili lḥal.
Deg laɛnaya-k d acu tebɣiḍ ɣur-i tura ?
Ad tefɣeḍ seg lḥebs-agi ideg terriḍ iman-ik.
D tagi i d ddunit, ulac leḥbab ur nefriq.
Ddunit am ugaraw, win ur nessin ad iḥebbem ḥseb-it yebleɛ.
Ihi anef i ad belɛeɣ, anef-iyi ad zereɣ.
Di ddunit mačči ayen nebɣa kan ad t-naweḍ.
D acu d lmeqsud-inek deg wawalen-agi?
Tettmenniḍ lmut, u kečč mazal-ik teddreḍ.
Skud teddreḍ idir am yimuddiren.
A tudert ay abujad tettufaras. 
Xas ur tḥar ara ɣer lmut imi tudert n umdan wezzilet.
Wamma lmut d uleqrar kra n wass ad d-testeqsi.
Tudert n wid yettnaɣen ɣer tudert akken ad tidir.
Xeddmen, ttnadin, ttazzlen, ttɛawazen, ttaken i tudert asfel.
Amar ahat ad sɛun amur-nsen deg-s.
Ɛyiɣ nudaɣ, rẓiɣ aqarru-inu, ulac amkan ǧǧiɣ.
Ulac takebbanit uɣur ur beddeɣ ara ɣef tewwur ssutureɣ amahil.
Tura ad tbeddel fell-k.
D acu ara tt-ibedlen?
Ihi ufiɣ-ak-d amḍiq n lxedma.
Tufiḍ-iyi-d lxedma.
Aha tura zwi iman-ik ḍeqqer tiluxext ɣef yiman-ik.
Ruḥ ad teccucfeḍ, ṣeṭel tamart-nni, els iceṭṭiḍen-ik zeddigen.
Ad neddukel akken ad ak-sneɛteɣ anda d-tusa tkebbanit agi ideg ara teṭfeḍ amhil.
Arezqi asali-agi ur d-yerni deg-as acemma.
Xas ulamma yeḥwaǧ nezzeh ɣer uḍiq-agi n umahil.
Limer d-yusi qbel kra n wussan yili ad yefreḥ yessefririḥ.
Ad ineggez si lfeḥ, ad isellem ɣef uqarru n umeddakel-ines.
Tura messus, rẓag, ur yesɛi lbenna.
Yeqbel yenna-yi-d ma yehwa-yas ad d-yas si tura.
Ma yella tuɣeḍ awal-iw kker ad nruḥ.
Ǧiǧǧi mazal aḍar-is di tejbirt.
Ɛli yusa-d akken ad tt-id yessufeɣ si sbiṭar.
Imawlan n Ɛli qublen-d Ǧiǧǧi s lferḥ.
Tufa heggan-as kulci.
Fkan-as taxxamt weḥd-s.
D axxam yestufan sɛan liseɛ.
Surfet-t-iyi ma ẓẓayeɣ fell-awen.
D mmi-twen i yebɣan ad iyi-d-yawi ɣer da.
Nekk ur bɣiɣ ara.
D iɣil i d-ddiɣ.
Xas ur kem-id yewwi ara netta d nekni ara n-iruḥen ad kem-id-nawi.
Ur tɛeṭṭileɣ ara.
Ad kkseɣ tajbirt-agi ad ruḥeɣ.
Ur yelli sani ara truḥeḍ xas ad yeḥlu uḍar-nni.
Ad kem-neqqen seg uḍar-nni wayeḍ akken ad teqqimeḍ dagi.
Lxir-nwen d ameqran.
Tekcem-d yemma-s n Ɛli.
Xas kkes aɣbel i wul-im aqli-kem di laman.
Am wakken d axxam-nwen ur ttarra ara iman-im d tabrranit.
Mi d-yers yimensi baba-s n Ɛli isuma-d Ǧiǧǧi.
Yenna-yi-d Ɛli d akken tettnadiḍ ɣef umahil!
Ih d tidet lamaɛna anda ma steqsaɣ teqqur.
Yenna-yi-d d akken tesɛiḍ agerdas di tusna.
Ihi teḥṣam s kulci!
Nekk sɛiɣ takebbanit n waǧǧaw d ujiǧǧew.
Ḥwajeɣ axeddam yesɛan agerdas am wagi tesɛiḍ.
Ma yebɣa ugellid ameqran.
Ad fakken fell-am wuguren-agi ideg telliḍ.
